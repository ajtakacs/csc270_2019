<!DOCTYPE html>
<html>
<head>
	<title>Gárdonyi Géza: A láthatatlan ember</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" type="text/css" href="style.css">
</head>

<body><div class="text"><p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.1</span>Másnap esett az eső. A hunok megfordították a sátorbőröket: szőrrel kifelé. A ruhájok is úgy fordult: a vásznas, gyolcsos nép szőrösbundás, mikor az eső esik. Mintha a medvék országában volnék.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.2</span>De azért a királyi palota körül csakannyi nép nyüzsgött, mint az előtte való napon.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.3</span>Sátorunktól el lehetett látni a Csáthék házához. Láttam, mikor Emőke bő hattyútoll-köpönyegbe burkolózva kisétált és egy alacsony szürke lóra ült. A lovat egy ősz férfi-rabszolga vezette át a királyné palotájához.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.4</span>Ezt a napot tehát ott tölti.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.5</span>Nekem is egyszerre sürgőssé vált a rajzolás. Hamar átöltöztem és kikenekedtem; azután én is lóra ültem, hogy a sarum be ne sározódjék. Ügyesen ugrottam a falépcsőre. A lovat Nigró szolgatársam vitte vissza.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.6</span>A királyné megint csak harmadmagával volt. A szobát kellemes félhomály ülte be, mert a két nyugoti ablaknak a fatábláit betették, s a szoba csak annyi világosságot kapott, a mennyi a többi ablak hólyagjain át beszármazhatott.[2]</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.7</span>A királyné közönséges mázatlan cserépfazekat tartott az ölében. A kerevet tele volt arany ékszerekkel, lánczokkal, gyöngyökkel, kösöntyűkkel, gombokkal. Hogy miért tartotta mindazt a királyné fazékban? és miért nem valami ezüstkupában, vagy díszes ládában? nem tudom. Lehet, hogy babonából, lehet, hogy úgy szokták.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.8</span>Az ékszereket törölgették, fényesítették akkor mind a hárman.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.9</span>Nekem különösen megtetszett egy széles öv, a mely arany eperleveleket ábrázolt, s a levelek között rubin formában a gyümölcsöt.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.10</span>– Láttál-e valaha ennyi kincset? – kérdezte a királyné, mikor a művészi övre rábámultam.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.11</span>– A mi ötvöseinknél láttam efféléket, – feleltem, – de nem ilyen szépeket.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.12</span>– Nekem még szebbek is vannak, – szólt a királyné.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.13</span>Épp liliomokat akartam rajzolni, de hogy az eperláncz megtetszett, annak a figuráit másoltam.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.14</span>A nők beszélgetéséből megértettem, hogy a királyné az ékszerekből az új asszonynak választ. A menyegző után való holdujuláskor az új asszony sorra látogatja a régieket. Akkor fogja a királyné megajándékozni.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.15</span>Rika királyné csöndes és szomorgó természetű asszony volt. A hogy ott ült, akkor is, a feje meghajlott, mint a hervadó virágé. Ritkán szólott és ha vidám volt is, szelid mosolygás volt minden nevetése. Én a mikor lehetett, fölnéztem a rajzomról. Emőkét néztem, s ha Emőke mögöttem járt, akkor a királynét.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.16</span>A királyné egyszer oldalt ült felém, s akkor azt jegyeztem meg, hogy az orra kissé hosszú. A csorbafogú nőnek tömpe volt az orra. Az Emőkéé is hosszúkás, de végtelen finom. Akkor gondoltam azt, hogy a hosszúorrú emberek hajlandóbbak a búskomolyságra, mint a rövidorrúak. A kisorrúak többnyire vidámak. De a kapcsolatot a lélek karaktere és az orr minősége kőzött ma se bírom megfejteni.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.17</span>És csakugyan Emőke is inkább komoly természetű volt, mint vidám.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.18</span>A királyné gyönyörködve nézett egy gyémántokkal becsillagzott elefántcsont-karpereczet, s egyszer csak azt kérdezte tőlem:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.19</span>– Milyen ékszert viselnek a görög nők?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.20</span>– Mindenfélét, – feleltem óvatosan, – de csak keveset, mert az ország már nem gazdag.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.21</span>– Nyaklánczot viselnek?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.22</span>– Nem igen, felséges asszonyom. Nálunk azt tartják, hogy az arany nyakláncz idegen országbeli férfiaknak való. A nők legfeljebb gyöngyfüzért viselnek a nyakukban, azt is csak ünnepen.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.23</span>– És a görög leányok, – kérdezte Emőke, – szépek-e a görög leányok? Olyan-e a ruhájok, mint a miénk?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.24</span>– A görög leányok mind feketék, – feleltem, – és nem olyan szépek, mint a hun leányok. A ruhájok is formátlan most, de valamikor oly szépen öltözködtek, hogy annál szebben már nem lehet.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.25</span>– Hogyan? – kérdezte egyszerre mind a három nő.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.26</span>– Alól selyem-ing, vagy bisszusz-ing, meg egy szál fehér szoknya, térdig érő, vagy addig se. Fölül egy nagy, nagy könnyű finom gyapjúlepel, a melyet a jobb-vállon kapocs tartott össze. Nyáron a szoknya elmaradt: az inget kötötték át derékon; nem is derékon, hanem valamivel feljebb, hogy a termet hosszúnak lássék. A lepel könnyebb volt, mint télen.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.27</span>A nők nevettek.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.28</span>Magam is mosolyogtam, mert láttam, hogy nem értenek.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.29</span>– Felséges asszonyom, – mondottam. – Az a nagy kendő, az volt ám az igazi szép ruha. Mert azt százféleképpen lehetett viselni. A karcsú, női termethez könnyű redőzetben símult és látni engedte a női test formáit. Az ing nyáron csak éppen hogy rá volt akasztva a vállra; a karok szabadon voltak, s karperecz volt az ékességük. A lábakon finom kis szandálok. Ünnepeken a szandálokat rózsaszínű szalagokkal kötötték meg.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.30</span>– És télen is meztelen a karjuk, meg a lábuk?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.31</span>– Télen nem. Télen csak a kezük, meg az arczuk van ki a ruhából. Akkor nem is szépek. Hanem nyáron abban a leples ruhában a rút nők is szépek, ha a termetükben hiba nincsen.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.32</span>A királyné szólt az ajtónálló nőnek:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.33</span>– Ugyan hozz be egy fehér ágyterítőt. Hadd lássam én azt a görög viseletet.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.34</span>Behoztak egy könnyű gyapjúlepedőt. Nekem azt magamra kellett vennem. Meg kellett mutatnom, hogyan viselték nyáron, hogyan szélben, esőben, jó időben, színházban, asztalnál; hogyan csomózták össze a kendővégeket nyáron a vállon, télen a nyakgödör alatt és derékon.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.35</span>Közben föl és alá kellett járnom előttük, s ők meg nevettek és tapsoltak.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.36</span>Azután le kellett rajzolnom a hajviseletet, s hogy az nem igen sikerült, az Emőke haján kellett megmutatnom, hogyan tornyozzák föl a görög nők a hajukat, egyetlen hullámot hagyva a homlok körül.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.37</span>A kezem remegett, mikor az Emőke selymes haját megfogtam. Alig birtam összerendezni.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.38</span>Akkor Emőke bement a másik szobába, hogy az ott függő nagy aczéltükörben megnézze magát.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.39</span>De sokáig időzött ott. A királyné be is szólt neki:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.40</span>– Emőke, a tükör rozsdát fog, ha ilyen sokáig szabadon hagyod!</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.41</span>Egyszer aztán kijött, s mi elámulva néztünk reá. Nem volt rajta más, csak egy térdigérő ing és egy fehér szoknya. A vállán meg egy tejfölszínű gyapjú ágyterítő, a melynek redői körüljátszották karcsú derekát.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.42</span>Én megszoktam Konstantinápolyban, hogy meztelen karokat és lábakat lássak, de Emőkét látva szédültem. Pedig a karja és lába még nem volt telt és gömbölyű, hanem fejletlen vékonyságok. De éppen a vékonysága emelte őt azon nők fölé, a kiknek a szépségéből az isteni állat lehel felénk.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.43</span>Az ő teste inkább virági volt. Gyönge. Az ember azt gondolta volna, hogy víz van az ereiben, s hogy ki szokott állani a napfénybe. Testéből, szépségéből mindig fény áradt reám.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.44</span>Föl és alá járt a szobában, azután megállt előttem:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.45</span>– Ilyenek-e ott a leányok?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.46</span>– Ilyeneknek kellene lenniök, – feleltem álomittasan, – de ilyen sugár termetet csak márványnőkön látunk.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.47</span>– Mi hiányzik még rólam?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.48</span>– Két gyöngy-fülbevaló, kisasszony, s egy pálmalevél legyező.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.49</span>Emőke a királynéhoz fordult:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.50</span>– Szép vagyok, nagyasszony?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.51</span>– Szép vagy, gyermekem, – felelte a királyné mosolyogva. – Legyen olyan szép az életed is, mint magad vagy.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.52</span>Emőke kezet csókolt a nagyasszonynak, aztán ismét a maga ruháiba öltözött. Leült és az én egyik rajzomat vette varrásba.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.53</span>– Dalolj, Emőke, – mondotta a királyné, – ma jó napom van, hadd legyen teljes.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.54</span>Emőke az ölébe eresztette a varrást és halk, finom zengésű, meleg hangon dalolt:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.55</span>Kizöldült a mező. Megindult az erdő. Elmosta az utat a tavaszi eső. Elmosta a nyomát az én kedvesemnek: ifjú legények közt a legkedvesebbnek.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.56</span>Halkan énekelt, s mosolygó ajakkal, de a tekintete bús volt, s maga elé mélázó, mintha az elénekelt történet dalolás közben öltene formát.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.57</span>Aztán félkönyökkel a kerevetre támaszkodva, folytatta:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.58</span>De nehezen várom tavasz elmulását! Tavasz elmulását, búza aratását. Napraforgó virág teljes kinyillását; legény-vitézeknek visszafordulását.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.59</span>Valami szokatlanul bús dal volt ez nekem, s a szavak összetartozását kezdetben nem értettem. De a hun dalok mind ilyen búsak, s a szövegeik olyanok, mint a szétomlott gyöngysor, a melyet hiányosan fűztek össze:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.60</span>Emőke folytatta:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.61</span>Elhervadt a mező. Hullong a falevél. Messze idegenből a had is visszatér. Csak egy legényt várok. Csak egy legény nem jön. Elmaradt, ott maradt az idegen földön.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.62</span>Tarna vitéz hol vagy: fődben-e vagy égben? Akár ég akár főd, gyere rózsám értem! Vigy el éngem akár az égi hazába, akár pedig fektess síri nyoszolyádba.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.63</span>Holdvilágos éjjel ki kopog, mi kopog? Gyere ki galambom: itt vagyok, itt vagyok! Fehér a paripám, csendes a járása, mint az őszi szellő esti susogása.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.64</span>Felöltözik a lány ünnepi fehérbe. Rozmaring-koszorút illeszt a fejére. Igy találják reggel holtan az útfélen: piros csizmában és ünnepi fehérben.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.65</span>A dal végét már könnyezve mondta. A királyné szeme is könybelábadt. Magam is elérzékenyültem. Már értettem története.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.66</span>– Szegény Rózsa, – mondotta a királyné, – de hát nem találhatott volna-e más legényt magának?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.67</span>– Vannak olyan leányok – felelte Emőke, – akik olyanok, mint az egyszer nyíló virág. De sohase láttam én olyan mosolygó halottat.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.68</span>Aztán rám fordult a beszéd.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.69</span>– Kik voltak a szüleid? – kérdezte a királyné, – és ki tanította a kezedet ilyen ügyességre?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.70</span>– Felséges asszonyom, – feleltem mintha álomból ocsudnék, – az én szüleim szegény tengerparti emberek voltak. Az apám egy nagybajszú és nagyszemű barna ember. Az anyám egy kis sovány jóasszony. – Isten legyen jutalmazója az égi világban. Rajzolni pedig engem nem tanitott senki, hanem csak éppen láttam, hogyan kell és addig próbálgattam, mígnem megtanultam.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.71</span>S magamban csodálkoztam ismét, hogy ilyen rózsákon sétáló királyi asszony, velem, szegény poros köntösű szolgával szóba ereszkedik.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.72</span>– És hogyan kerültél Priszkosz úrhoz? – kérdezte tovább. – Hol szerzik ezek az emberek az ilyen ügyes rabszolgákat?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.73</span>– Én már nem vagyok rabszolga, felséges asszonyom. Én az uramat önként szolgálom.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.74</span>– Önként?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.75</span>– Szeretetből, – feleltem.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.76</span>– Dehát ott hagytad-e érte apádat, anyádat? – kérdezte a királyné.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.77</span>– Nem, felséges asszonyom. Nekem tizenkét éves koromban meg kellett váltanom az apámat a nyomorúságtól. Nálunk nagy az adó. Az adót kiadják bérbe. Az adószedő nemcsak annyi pénzt szed, amennyit az állam pénztárába beleönt, hanem annyit, amennyit a maga zsebébe is beletömhet. Az én apámnak egy kis földje és egy tarka kis tehene volt. A házban már nem találtak az adószedők semmi elvihetőt, hát el akarták vinni a tehenet. Az apám szegény, hét kiskorú gyermek van körülötte. A legöregebb én vagyok. Tehetett-e mást, mint azt, hogy engem eladjon?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.78</span>– Az apád adott el? – kérdezte elszörnyedve a királyné.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.79</span>Összecsapta a kezét, és rámmeredt a tekintete.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.80</span>– Ez nálunk nem szokatlan, – feleltem nyugodtan. – A birodalom évtizedek óta fizeti az adót a hunoknak. A császár nem vet, csak arat. A nép kénytelen odaadni az aratását, mindenét, gyermekeit is. Én akkor nem tudtam fölfogni: mi az, mikor az ember rabszolgává válik, csak az fájt, mikor a testvéremtől kellett elbúcsuznom, meg az édesanyámtól.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.81</span>És erre a szemem könybelábadt. De azért folytattam:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.82</span>– Az édesanyám betegen feküdt, s apám nem közölte vele, hogy mi a szándéka. Csak mikor indulóban voltunk, akkor vezetett be hozzá, hogy megcsókoljam. Az anyám ránézett az apámra és megértette az arczából, hogy mi a szándéka. Sírva kiáltott: Nem eresztem el! Várd meg, míg meggyógyulok, s adj el engem! – És ahogy átölelve tartott, arczomat az arczához szorítva, azonmód meghalt. De még holtan is úgy szorított, hogy alig lehetett a kezét rólam lefejteni.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.83</span>A nők részvéttel néztek reám. Egy percznyi csönd támadt, mert nem tudtam erről az elválásról soha megindulás nélkül szólani.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.84</span>Aztán a királyné kérdezte:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.85</span>– És apád mégis eladott?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.86</span>– Eltemettük az anyámat, azután hajóra ültünk. Másnap már ott állottam bemeszelt lábbal a rabszolga-piaczon.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.87</span>A királyné arcza eltorzult. Amint ott ült a térdeit felhuzva s átkapcsolva, hirtelen elrugta magától az ékszeres fazekat.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.88</span>– Vigyétek el! – mondotta a szolgáinak. – Átkozott római rablók! – folytatta a fejét rázva. – Mikor törjük már ki a kezükből a kormányt! Mikor jön az uj rend a világra! Meddig késik még Atilla, hogy a nyakukra tapodjon!</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.89</span>Én csak eldermedtem az ijedtségtől.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.90</span>A királyné fölkelt és bement az ágyas szobájába. A két nő aggódva kisérte.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.91</span>– Beteg vagy asszonyom? – kérdezte Emőke részvéttel.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.92</span>Aztán a szoba ajtaja bezárult. Az ajtónálló két nőcselédet szólított be. Azok összeszedték az ékszereket és elvitték.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.93</span>Én csak álltam ottan, mint a kővé változott juhász. Nem értettem az ügyet.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.94</span>De vajjon elmenjek-e, vagy megvárjam, míg kijönnek?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.95</span>Nem mehetek el, míg a királyné el nem bocsát, vagy míg valaki azt nem mondja, hogy a királynénak nincs ma már szüksége reám.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.96</span>Talán valami bolondot is mondtam, s azért majd megszidnak.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.97</span>Az egyik ablak nyitva volt. Odaálltam és lenéztem.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.98</span>Az eső még esett. A sulyos cseppek csipp-csupp: hólyagokat vertek a tócsákban. Atilla palotája előtt nagy sereg embert áztatott az eső. A süvegök karimája le volt fordítva. Sisakban is láttam egynéhány embert, és fekete pikkelyes pánczélban. Később tudtam meg, hogy azok jászok és hogy a pánczéljuk nem vasból van, hanem ökör szarvából.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.99</span>A mi sátorunk előtt Nigró egy barna köpönyegből facsarta a vizet. A lovakról láttam, hogy a római követek vannak nálunk látogatóban.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.100</span>Az ajtó megnyílt. Emőke jelent meg. Hozzám fordult, s halkan szólott:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.101</span>– A királynét nagyon fölizgatta a beszéded.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.102</span>Nem is vigyáztam, amit mond, csak őt néztem. Kedves volt, amint hozzám hajolt. Nemcsak az ajka beszélt, hanem az egész arcza. És gyönyörű szemei rám nyiltak, mint a mennyország.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.103</span>– Sokat szenvedtél, – folytatta. – Szegény Zéta! De nyugodj meg: Atilla összetöri a zsarnokokat, és akkor a görög nép is olyan boldog lesz, mint a hun.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.104</span>– Óh kisasszony, – feleltem szintén halkan, – minden szenvedésemet elfelejtem, ha azt látom, hogy éppen te részvéttel nézel reám.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.105</span>– A minap nem ezt mondtad. Gyülöltél.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.106</span>– Holtomig bánom azt a jelenetet.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.107</span>– Én is bánom, hogy megbántottalak. Mert te jó fiú vagy, és a lelked gyöngéd. De most már menj. Ma már nem rajzolunk többet.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.108</span>– Kisasszony, – mondottam szinte suttogva, – megadja-e nekem valaha az ég, hogy az a percz ismétlődjék, amikor a kezedet nyujtottad.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.109</span>Gondolkozva nézett a szemembe. Aztán elmosolyodott.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.110</span>– Ha más kivánságod nincsen, hát ezt megadja az ég.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.111</span>És a kezét nyujtotta.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.112</span>Megfogtam mind a két kezemmel, mint ahogy a madárkát szokás simogatni, s féltérdre ereszkedve, gyöngéden megcsókoltam.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.113</span>– Eredj! – mondotta a kezét szeliden elvonva. Neked nincs tökéletes eszed.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XIV.114</span>És visszalebbent a szobába.</p></div></body></html>
