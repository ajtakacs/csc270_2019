<!DOCTYPE html>
<html>
<head>
	<title>Gárdonyi Géza: A láthatatlan ember</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" type="text/css" href="style.css">
</head>

<body><div class="text"><p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.1</span>Tovább utazunk. Atillánál folyton jönnek-mennek a kémek, posták és követek.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.2</span>– A római hadak délnek húzódnak, mondják a hírhordók márcziusban.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.3</span>– Theodorik, a vizigótok királya, nem csatlakozik a római sereghez, – mondják áprilisban.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.4</span>Aztán megint:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.5</span>– Áéciusz már az Alpesek alatt jön. Rómából hoz százezer fegyverest.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.6</span>– Az alánok királya, Szangibán, a rómaiakhoz csatlakozott.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.7</span>– Theodorik azt izente Áéciusznak, hogy ha a rómaiak magukra idézték a vihart, ám lássák, hogyan hárítják el. Áéciuszt kétség gyötri.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.8</span>Végeláthatatlan mezőre érkezünk, a melyen mindenfelé csontok fehérlenek: lócsontok, emberi koponyák. A mezőn át káka és sás között egy kis patak kigyózik el. A kékes távolban egy városka falai fehérlenek.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.9</span>Az a város Katalaunum s ez meg itt a katalauni mező.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.10</span>Atilla pihenőt parancsol a seregnek s bejárja a vezérekkel a síkot. Órák hosszáig nyargalnak ide-oda. Meg-megállnak. Mikor visszatérnek. Atilla kijelöl egy dombot a maga sátorának. A táborverők tudják a többit, tudják, hova kell mérni a főurak sátorát, a testőrség sátorát s hogy melyik nép, merre telepedjen.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.11</span>Nagy kört mérnek ki s annak a vonalába állítják a szekereket.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.12</span>Napokig és hetekig tart, míg a szanaszét szállingozó népek oda gyülekeznek.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.13</span>A városka üres, mint az apró városok mind, a merre vonulunk. Csak egynehány eb csahol az elhagyott utczákon. Atilla azt a várost teszi a szekérkör sarkának. A vasas szekereket két körbe vontatják. Az a főtábor. Oda térünk vissza, ha a római hadsereg megérkezik.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.14</span>Napokig tartó tanácskozás folyt az elhelyezkedés közben, hogy Párizs városát támadjuk-e meg előbb, vagy Orleánt? Ekközben követek eredtek Szangibán alán királyhoz, hogy Atillához szólítsák. Meg is igérte, hogy Orleánnál csatlakozik hozzánk, de a gyáva ember rettegett Atillától s később Aéciuszhoz csatlakozott.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.15</span>Hát megindultunk Orleánnak.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.16</span>Már akkor tudtuk, hogy Aéciusz Galliában van és hogy útközben sok nép sereglett hozzá. Ott kaptuk hírül, hogy a büszke római vezér személyesen ment el könyörögni a vizigótokhoz.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.17</span>– Ez öt heti idő, – mondotta Atilla.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.18</span>S fölállította Orleán körül a faltörő kosokat, a kővető katapultákat és a vasas gerendákat lövő balisztákat.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.19</span>A vár olyan erős, a minőt nem láttam soha. A benne levőket falak védik. A hányszor katonák mutatkoznak a falakon, a hunok nyilai felhőként szállanak föl. A halál essője az. Lehetetlen benne embernek megállni.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.20</span>És ekközben fölállítják a gémeskút alakú gépparittyákat. Mázsás kövek repülnek át a falakon s dörögve hullanak az épületekre.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.21</span>A gerendákra csigázott faltörő kosok is megkezdik a működésüket. Száz-kétszáz ember vonja visszafelé köteleken a vasakkal fejelt, nehéz fatörzseket. Kürtrikkantásra egyszerre eresztik el s a hosszú, vastag fatörzsök akkorát duhhan a falon, hogy a föld is reng belé.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.22</span>A harczi zaj csak este csillapodik le. Az éjjeli csöndben kihallatszik a város mélyéből a zsoltárének:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.23</span>_Ut quid Domine recessisti longe, despicis in opportunitatibus in tribulatione!_</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.24</span>Különös, hogy a férfihangok nem hallatszanak olyan messze, mint a női hangok. Ezernyi ezer nő énekel, lelket égfelé ragadó borzalmas fenséggel a csillagos éjszakában:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.25</span>_Kelj föl uram Isten: emeld föl kezedet!_</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.26</span>_Tereád van hagyva a szegény! Te légy az árvák segítője!_</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.27</span>_Tégy ítéletet az árvának és a nyomorodottnak, hogy ne kegyetlenkedjék többé a földből való ember!_</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.28</span>Az ostrom reggel folyik tovább: dörög a kő, duhog a fal, tüzes kócz-csomók repülnek a nyilakon a várba egyszerre ezer felől. A várból meg parittyák köve sivít közénk s rézzel hegyezett nyilak brummognak. Egy-egy koppanás: valakinek a bőrpajzsa nyílat fogott.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.29</span>És a magasban a füstölgő város felett százezer holló kavarog.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.30</span>Jött közben a hír, hogy a bretonok egyesültek Aéciusz táborával;</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.31</span>a burgund menekültek a száli frankokkal egyesülten Meroveusz vezérlete alatt harczolnak a rómaiak mellett;</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.32</span>velök jönnek a lét-teutonok, a lét batávok: a manszi svábok, a renni frankok, poatyiéi szarmaták és tájfalok.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.33</span>Végre jött a hír:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.34</span>– A vizigótok királyát Aécziusz megnyerte segítségül.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.35</span>Atilla azon a napon komor arczczal lépett ki a sátorából.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.36</span>Beizent a várba, hogy ha nem adják meg, életben nem marad a csecsemő se!</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.37</span>A várbelieknek a püspökük volt mindenük: polgármester, generális és egyházfő egyszemélyben.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.38</span>Háromtagú küldöttség vonult ki másnap délben a kapun, ajándékokkal és levéllel.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.39</span>– Mi van ebben a levélben? – kérdezte dühösen Atilla.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.40</span>– Alázatos föltételek! – rebegte a követ.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.41</span>– Semmi föltétel! – csapja vissza Atilla. S a levelet a követ lába elé dobja. – Nem levelezni jöttem én ide, hanem hódítani. Ha meg nem nyitjátok a város kapuit, bedöntöm, – s akkor egymással akasztatlak föl benneteket!</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.42</span>Már akkor tudtuk, hogy a római hadak rengeteg sokasága vonul felénk. Atilla kémei mérföldről-mérföldre jelezték a közeledésüket. Csak az orleániak nem tudták.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.43</span>– Uram! – könyörgött térden a három követ – csak három napot engedj, míg az emberek útra készülnek. Elhagyjuk akkor a várost, vagy ha a néped közé fogadsz, átadjuk a kincseinket.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.44</span>– Holnap reggelig várok, – felelte Atilla.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.45</span>Junius 14-ike volt másnap.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.46</span>A vár kapui megnyillottak s a püspök küldöttei bársony vánkoson hozták Atilla elé a város kulcsait.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.47</span>Atilla háromezer üres szekeret eresztett a városba. Az utczákat csakhamar fölosztották a hunok, s megkezdődött a rablás.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.48</span>Mink Atilla környezetében egy dombról néztük, mint vonulnak be a szekeres hun csapatok.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.49</span>A háztetők megteltek emberekkel. A lakosság oda vonult föl hogy ne lássa, mint fosztják ki a várost. Persze a hunok oda is föltörtek, különösen a hol a lakás szépségében aranykincseket szimatoltak. És kést tartottak a frankok nyakának.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.50</span>De ime déltájban futó gépidák érkeznek véresen. Jelentik, hogy a római had szétverte az őrséget. Atilla visszavonulót fuvat a városban s alánokat küld fedezetül a kapuk elé.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.51</span>Még azok jóformán oda se érkeztek, ime porfelleg támad nyugat felől s előcsillognak a porból a római légiók sasai.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.52</span>Atilla visszavonulót kürtöltet. Bent azonban harcz támad: a várbeliek megmozdulnak a háztetőkön és örömtől és dühtől ordítva szórják az utczán hemzsegő hunokra a követ s tetőfákat. A foglyok letördelik a bilincseiket s a hunokra rontanak.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.53</span>Kint a város körül is őrült kavarodás támad. Az alán seregek kardot vonva küzdenek minden rend nélkül a római haddal. A Loár vizében emberek és lovak lubiczkolnak s ekközben egyre a hátrálót rikoltja minden kürt.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.54</span>Atilla nem akar harczolni. A sereg még szanaszét van s a hadnak fele már tegnap megkezdte a vonulást vissza a katalauni síkság felé.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.55</span>S mit érne Aéciusznak is, ha fáradt seregével döntő csatába ereszkedne? Sokkal gyakorlottabb hadvezér ő, hogysem ezt megkoczkáztatná.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XLI.56</span>A csata csupáncsak a vár körül viharzik, míg a hunok a zsákmányt eltakarítják, azután átengedik a várat a rómaiaknak s éjjel nyugodtan elvonulunk.</p></div></body></html>
