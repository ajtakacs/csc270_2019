<!DOCTYPE html>
<html>
<head>
	<title>Gárdonyi Géza: A láthatatlan ember</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" type="text/css" href="style.css">
</head>

<body><div class="text"><p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.1</span>A hadsereg fele átköltözött a Dunán. Elszélesedtek, mint az árvíz. És így kétfelé váltan haladtunk északnak, azután meg nyugatnak. A Duna déli partján Atilla vitte a had felét, az északi parton Csáth fővezér.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.2</span>Az én uram Atilla kiséretében utazott. A fővezérrel nem találkoztunk előbb, csak mikor már kitavaszodott, – a Duna forrásánál, a Fekete-erdőben.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.3</span>Egy napon Atilla két irnoka között lovagoltam. Ména-Ságh volt az egyik, Csenge a másik.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.4</span>Azok az irnokok szolga létemre is szivesen beszélgettek velem, s én meg az út unalmait szivesen enyhítettem a velök való társalgással. Ména-Ságh körülbelül negyvenöt éves, szakállas ember, gyuladásos szemű és kopasz, a fehér hunok közül való. A másik olyan korú ember, mint én, szintén fehér hun származású, erős, tagos fiatal ember.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.5</span>Azt kérdeztem Ména-Sághtól:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.6</span>– Nem mondanád-e meg uram, hogy miért nem megy Atilla egyenesen Rómának?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.7</span>– Azért, – felelte pislogva, – mert okos ember.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.8</span>És elmosolyodott, hogy megütközve néztem reá.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.9</span>– Nono, – mondotta, – hiszen nem akartalak sérteni a szavammal; te ezt nem értheted, mert világügyekkel nem foglalkozol.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.10</span>– De megérteném, ha elmondanád.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.11</span>– És én meg elmondanám, ha tudnám.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.12</span>– Hát akkor miért mondod, hogy azért megyünk nyugatnak, mert Atilla okos ember?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.13</span>Sok mindent tudott, az a Ména-Ságh, de titkolódzó természetű volt: akármit kérdezett az ember, mindig szaporán pislogott és érezhetőképpen megválasztotta a szavait.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.14</span>Hát akkor is pislogott egy perczig, aztán a szemöldökét mozgatva felelte:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.15</span>– Atilla még eddig soha ostobaságot nem követett el, tehát ha olyat tesz is, amit nem értünk, bizonyos, hogy nem cselekszik másképp, csak okosan. Csatát soha nem veszít, jövedelmet soha nem ejt ki a markából s a népet össze tudja tartani.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.16</span>– Nem is ember ez, hanem egy halandó isten itt közöttünk, – szólt lelkesen Csege.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.17</span>Erre én vállat vontam:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.18</span>– Mindnyájan halandó istenek vagyunk.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.19</span>– Te tán nem tartod nagynak Atillát? – kérdezte Csege megbotránkozva.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.20</span>– Nagynak tartom, – feleltem, – de élő embert mesei hőssé nem teszek.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.21</span>– Az pedig az, – vette föl ismét a szót Ména-Ságh. – Hát elmondom, amint gondolom a szándékát.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.22</span>Darabig csak pislogott, aztán folytatta:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.23</span>– Ő most nyugatnak indul, mert a római birodalomnak ott van a határa. Európát csupa apró nép lakja. Többnyire vándornépek. Azok ennek a roppant hadnak mind meghódolnak. Amelyik nem hódol, megsemmisül.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.24</span>– Ne is mondd tovább, uram, már értelek.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.25</span>– Nohát: megyünk, mint a lavina. S mikor már annyira megnövekedtünk, hogy jobban nem lehet, keletnek fordulunk s eltemetjük a nagy római birodalmat.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.26</span>– Haj, az lesz a nagy temetés! – tette hozzá Csege.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.27</span>– A czivilizáczió temetése, – jegyeztem meg hüledezve, szinte dideregve.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.28</span>– Megújulása, – szólt Ména-Ságh. – Nézd a mezőn azokat a kerek sötétzöld foltokat. Pásztortüzek helyei azok. A tűz elhamvadása után kopárság, az új tavaszban új élet.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.29</span>Elgondolkozva ballagott, nem is beszélt többet. Helyette Csege szólalt meg:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.30</span>– Csak az az Aéciusz ne volna a világon. Attól tartok.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.31</span>– Atilla ellen az sem állhat meg, – feleltem zúgó fejjel.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.32</span>– Deiszen az fene legény! Az ifjú korában tusz volt a hunoknál. Együtt mulatta át az ifjuságát Atillával, kitanulta a hunok hadakozása módját, hiszen egyszer maga is vezérelte őket egy hadjáratban s győzelmet nyert.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.33</span>Csáth, aki pár perczre elmaradt, újra hozzánk érkezett s kérdezte, mit beszélgetünk?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.34</span>Csege röviden elmondta.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.35</span>– Jól pedzed, – felelte Csáth. – Atillának csakugyan az a czélja, hogy a germánokat, kvádokat, svábokat, frankokat, burgundokat, meg tudom is én kiket a sereghez csatolja s tőképpen, hogy a vizigótokat megnyerje vagy megtörje. Az nagy nép és erős. Az alánok nemzete is nagy. A frankok se kutyák. Ha azok hárman csatlakoznak a római hadsereggel, Aéciusz farkasszemet nézhet velünk.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.36</span>– Velünk-e?! – kiáltottam csodálkozva, – ezzel a néppé vált tengerrel!? Én azt gondolnám, uram, hogyha azok az emberek mind szembe jönnének, a kik csak élnek a világon s utánok meg azok jönnének, a kik már régen meghaltak, de erre az alkalomra föltámadnának, ezt a hadat akkor se lehetne meggyőzniök.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.37</span>Csáth nevetett.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.38</span>– Ezt elmondom Atillának, – szólt, a lovát megcsapkodva.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.39</span>És csakugyan elnyargalt.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.40</span>Ruszti főirnok csatlakozott hozzánk:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.41</span>– Mit nevetett Csáth? – kérdezte kiváncsian.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.42</span>Csege elmondta a beszélgetésünket.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.43</span>Ruszti komolyan hallgatta s az a fanyar mosolygás játszotta át az arczát, amely a vizes vérű emberek sajátsága.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.44</span>– Uram – mondottam a mosolygásától fölbátorodva, – ha olyan veszedelmes ember az az Aéciusz, nem lehetett volna-e hadüzenet helyett azt írni a rómaiaknak, hogy nem ellenök megyünk, hanem más népek ellen. Akkor Aéciusz otthon maradt volna.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.45</span>– A gondolatod ügyes, – felelte Ruszti, – csakhogy ugyanez a gondolat már megszületett az Atilla fejében is.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.46</span>– Baj, ha nem idejekorán.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.47</span>– De idejekorán. Mielőtt indultunk volna, megírtuk Rómának, hogy nem az ő birodalmuk ellen megyünk, hanem a vizigótok ellen. A levelet én írtam, hát tudom. A vizigótok Atilla alattvalói volnának igazság szerint, de nem akartak adót fizetni: megszöktek, Galliába húzódtak. Azokat megyünk megbüntetni.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.48</span>– Dehát akkor miért áll elő Aéciusz?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.49</span>Ruszti nevetett:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.50</span>– Miért? Azért, mert azoknak is van eszük. Ha Atilla egyet köhint, akkor is a fejükre rántják a pajzsot, mert azt hiszik, hogy tüzet fog rájuk köpni. A félénk ember, édes barátom, kigyónak nézi a mákosrétest is.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.51</span>– És ha megverjük őket, mi következik?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.52</span>– Róma.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.53</span>– És Róma után?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.54</span>– Konstantinápoly</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.55</span>– Aztán az egész világ!</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.56</span>– Nem. Országot alapítunk. A kardunk csak arra való lesz, hogy az adófizető népek lássák.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.57</span>– Atilla fog-e békén megmaradni? Rászokhatik-e az oroszlán a fűevésre?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.58</span>– Atilla nem vérengző. Csalódol, ha azt véled. Nem emlékszel-e rá, hogy alig egy éve a követek a dunamelléki kereskedelem végett jártak Teodoziusznál.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.59</span>– Csak nem akar tán Atilla a Tisza mellett maradni?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.60</span>– Sőt éppen. Nem ül az be egyik császár palotájába se. Ámbátor az se lehetetlen, hogy szekérre rakatja a császári márványpalotákat s elhozatja a Tisza mellé.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.61</span>Azzal Hargitához csatlakozott, egy ötvenéves hun főúrhoz, aki mindig haragosan nézett mindenkire, de nem haragudott soha senkire, csak a szeme állása volt olyan.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.62</span>Mink ketten maradtunk Csegével. Darabig némán mentünk egymás mellett. Csege egyszer nagyot sóhajtott.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.63</span>– Kihez szállt ez a sóhajtás? – kérdeztem tréfásan.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.64</span>– Megmondom, – felelte bizalmasan, – mert te ismered. Egy szép fehér lány az. Miatta megyek én a hadba s legalább tíz ember-fejet viszek a számlálóhoz.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.65</span>Olyan rossz érzés nyargalt át rajtam, hogy alig bírtam a számat megnyitni:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.66</span>– Ki az a leány?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.67</span>– Ösmered igen jól. Hej! sokszor néztem irigységgel reád, mikor ott láttalak ülni a palota előtt.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.68</span>– Dsidsia?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.69</span>– Nem. Hiszen az gyerek még. Meg aztán olyan kismacskáért nem gondolod tán, hogy a halál piaczára viszem a bőrömet!</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.70</span>– Emőke?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.71</span>Máig is bámulom magamat: micsoda egykedvű hangon s nyugodt arczczal mondtam ki ezt a nevet, pedig a világot éreztem rombadőlésre inogni alattam, fölöttem.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.72</span>– Hát az az, – szólt melegen.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.73</span>Nem mertem ránézni. Éreztem, hogy elsápadok. Az a pillanat elég volt arra, hogy meggyűlöljem azt az embert. Kezem a tőrömre esett. Szerettem volna a torkába szúrni.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.74</span>És ahelyett mit tettem?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.75</span>Mosolyogva fordultam hozzá, ahogy mellettem lovagolt, tréfásan rácsaptam a hátára a pálczával.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.76</span>– Ej, ej gonosz kópé, hát olyan nagy kisasszonyokra veted te a szemed! Talán már meg is igérted neki?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.77</span>– No nem egészen, – felelte fontoskodó arczczal, – tudod, a magunkfajta ember nem igen ugrálhat az olyan kisasszonyok körül. Hanem arra való a háború, hogy megmutassa az erejét, akinek van. A hunoknál nem az apák érdemét becsülik, hanem kinek-kinek a magáét. Te is harczolsz?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.78</span>– Én is.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.79</span>– Hát csak arra vigyázz hogy mikor csapatos összeütközésben vágsz embert, a szomszédodnak kiáltsd meg, látta-e? amikor szétszóródik a had s az ember kiválasztja a maga ellenfelét, azonnal vágd le a fejét és akaszd a nyergedre. A táborban vannak fejszámlálók, neked azonban elég, ha Csáth elé rakod a fejeket.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.80</span>Mindezt tudtam már, de szivesen hallgattam. Időt kellett nyernem, hogy háborgó indulataimat a nyugalom színe alá szoríthassam.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.81</span>– És a lány is beleegyezett? – kérdeztem, a lovam nyakát veregetve, oly színtelen hangon, mintha azt kérdeztem volna, hogy mennyi tarhonya van az írnokok szekerén.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.82</span>– A lány? hát hogyne!</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.83</span>Éreztem a hangján, hogy hazudik, de az embert falhoz szegezi az ilyen dologban a hazugság is.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.84</span>Nyugodt hangon kérdeztem tovább:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.85</span>– Dehát hol találkoztatok? Ez érdekes! Nem is gondoltam rólad, hogy ilyen pajkos ember vagy!</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.86</span>– Hol itt, hol ott, – felelte kitérően.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.87</span>– És hogy kezdődött?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.88</span>– Voltaképpen sehogy. Más fiataloknál holmi vallomások járnak elől, mink már szerettük egymást, mielőtt beszéltünk volna. Mert a leánynép roppant okos az ilyesmiben: csak rádnéz és kilátja a szemedből a szived minden titkát.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.89</span>– És hol beszéltetek először?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.90</span>– Écska királynénál. Egy római üvegkereskedő jött hozzánk s tolmács kellett. Atilla engem küldött át, hogy segítsek a nőknek a vásárlásban.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.91</span>– Tehát ott találkoztatok.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.92</span>– Ottan. Alkonyat után volt az idő s én Aladár úrfival kísértem haza Emőkét. Aladárnak csuklása támadt, kénytelen volt visszamenni. Akkor aztán a félhomályos paloták között Emőkével megbeszéltük a titkunkat.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.93</span>– De hát ilyen könnyen lehet az?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.94</span>– Hogyne. Ő szólított meg. Azt mondta: Végre beszélhetek veled Csege. Én már régen szeretlek téged. Menj el a legközelebbi harczba és tüntesd ki magadat. A zsákmányt tudod hogyan osztják szét: ki hány embert vágott, annyi részt kap. Te a palotában hamar urrá lehetsz. Én téged választottalak.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.95</span>Köhögtem, hogy az arczomba futó vér föl ne tünjék neki.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.96</span>– És Aladár úrfi? – kérdeztem köhögve, – hiszen az udvarolt neki?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.97</span>– Nem tehetek róla, – felelte hetykén, – ha én jobban tetszem.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.98</span>– És azóta többször is találkoztatok?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.99</span>– Sokszor, de mindig csak hazamenet.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.100</span>Dombra érkeztünk, ahonnan mély ellátás nyilt a völgyi városokra. Minden város füstölt.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.101</span>Csege bámulva nézte. Én mögötte álltam sötéten, keserün.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.102</span>Tudtam, hogy hazudik, mert hiszen Emőke soha nem járt egyedül, s a nap nyugta mindig otthon találta őt, de ha csak századrésze is igaz annak, amit mondott, ha csak annyi is igaz, hogy Emőke egyszer melegen nézett rá, akkor…</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:XXXVIII.103</span>Arra gondoltam, hogy: Én ezt az embert megölöm!</p></div></body></html>
