<!DOCTYPE html>
<html>
<head>
	<title>Gárdonyi Géza: A láthatatlan ember</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" type="text/css" href="style.css">
</head>

<body><div class="text"><p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.1</span>Estefelé Emőke hazatért. Egy zsemlyeszínű lovon járt akkor. Alacsony kis kedves ló volt az. Ott legelészett mindig a ház körül, s akárki szólt neki, hozzáment. Olyan volt, mint a kutya.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.2</span>Tudtam, hogy el fogja mondani az anyjának: miket beszéltem a királynénál és hogy fölhivatnak vacsora után. De vajjon azért hivat-e föl, hogy ő maga is szólhasson velem?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.3</span>Az ajtó előtt két sűrű lombú tamariszk-fa piroslott. (Nem tudom, honnan kerülhetett oda: talán éppen az én hazámból hozta Csáth a feleségének.) Az alatt szoktam ülni, mikor a gazdámat vártam. Akkor este is odaültem, hogy ha hivatnak, kéznél legyek.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.4</span>Várakozásomban nem is csalódtam. Még jóformán vacsora végén se voltak, kiszólt Dsidsia az emeleti ablakon:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.5</span>– Zéta! Nem láttátok Zétát? Mondjátok neki, hogy jőjjön föl.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.6</span>Az asztalnál ültek. A két gyermek mellett ott ült egy kisasszonyforma leány is, a kit én még nem ismertem. Az öregapó képe már olyan volt, mint a piros posztó a bortól.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.7</span>– Zéta, – mondottá az asszony, – te el se beszélted nekünk, a mit a királynénál beszéltél.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.8</span>– Oh asszonyom, – feleltem mentegetődzve, – hiszen ha csak a csatát magát beszélném el, az is eltartana egy hétig. És ha csak az én uram cselekedeteit beszélném, az is betöltené a mai estét.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.9</span>– Hát láttad az én uramat a harczban?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.10</span>– De láttam ám asszonyom. A vihar volt ő emberi alakban.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.11</span>S míg Csáthnak a tetteit beszéltem, szomorúan gondoltam arra, hogy lám a királynénál leültettek engem, itt meg állva kell beszélnem.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.12</span>A féllábamra még sántítottam s nehezemre esett a huzamos állás.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.13</span>Egész este Csáthról beszéltem, mert gondoltam, hogy Csáthéknál Csáth az érdekes. Az asszony valóban áttüzesedve hallgatott. A két kis gyermeknek is nyitva maradt a szája. Csak az öreg Barakony pislogott a kancsó mellett, s emelgette bokros ősz szemöldökét.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.14</span>– No, – azt mondja egyszer, – én negyvenöt csatában voltam, de a negyvenöt csatáról nem beszéltem ennyit összesen, mint ez a kölyök erről az egyről.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.15</span>Meghiszem, azt gondoltam. A műveletlen embert épen az jellemzi, hogy lát, hall, mozog a világban, de semmi se jegyződik bele a fejébe; vagy ha belejegyződik is, el nem rendeződik, mert nincs értelme, a mely rendbe aggatná a tapasztalatait.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.16</span>Az öreg ivott egyet és folytatta:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.17</span>– Már mindenki hős. Ha egy ellenséget levág, százat beszél róla. Bezzeg azelőtt nem így vót. A régi világba harczolt az ember és hallgatott. De ma már… Ha apáink föltámadnának, nem ismernének reánk.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.18</span>A gyermekek szeme már ragadt az álmosságtól. Az öreg is laposokat pillantott. Csak az asszony nem akart betelni a beszédemmel, meg Emőke.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.19</span>– Várj kissé a szóval, mondotta az asszony. – A gyermekeket lefektetjük.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.20</span>Azzal bevitték a gyermekeket. A harmadik szobából kihangzott, hogy az egyik gyermek, a Dédes, minden áron vissza akar térni s harczolnak vele.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.21</span>Az öreg aludt.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.22</span>Magunk voltunk Emőkével.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.23</span>Csend volt, csak a három ezüst-mécses serczegett olykoron.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.24</span>Emőke magafeledten nézett reám.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.25</span>Végre megszólaltam:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.26</span>– Kisasszonyom…</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.27</span>S hogy erre nem felelt, halkan folytattam:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.28</span>– Nincs-e valami mondani valód?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.29</span>– Ha anyám bejön, beszélj Atilláról. Szép lehetett, mikor megjelent a sereg előtt aranyos sisakban… Oh, de szép lehetett az az ember! szép, mint egy földön járó isten!</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.30</span>És maga elé merült a tekintete.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.31</span>Csáthné visszatért. Beszéltem Atilláról. Olyan apróra elmondtam azt a jelenetet, mintha festőnek beszélném.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.32</span>Emőke fölkönyökölt az asztalra és szinte nyelt a tekintetével. Arczát a mécsfény rózsaszínűre festette. A keze gömbölyű volt, mint a márványnimfák karjai.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:LIX.33</span>Dsidsia az árnyékban állott, a kárpit mellett. S ahogy engem nézett, a szeme égett, mint két szentjánosbogár.</p></div></body></html>
