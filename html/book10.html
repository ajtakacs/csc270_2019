<!DOCTYPE html>
<html>
<head>
	<title>Gárdonyi Géza: A láthatatlan ember</title>
	<meta http-equiv="Content-Type" content="text/html; charset=UTF-8"/>
	<link rel="stylesheet" type="text/css" href="style.css">
</head>

<body><div class="text"><p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.1</span>Az uram föl szokta jegyezni mindennap, hogy miket látott, miket hallott. Könyv lesz abból. Be fogják tenni a császári könyvtárba.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.2</span>Persze a jegyzeteket többnyire én irom. Diribdarab papirosokra jegyzek fel mindent, a mi velünk történik.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.3</span>Az uram néha diktál, néha nem. Otthon majd összeolvassuk az egészet és én letisztázom szép fehér pergamenre.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.4</span>Ezen a napon annyi volt a följegyezni való, hogy én meg se vártam, míg az uram hazatér, belefogtam az írásba.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.5</span>Hát az uram csakugyan későn érkezett haza. Kellemesen lepte meg, hogy a sátor előtt az íródeszka mellett talált.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.6</span>– Derék fiú vagy, – mondotta. – Mennyire haladtál?</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.7</span>És kivett a zsebéből egy mákos süteményt.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.8</span>Még gyerekkoromban kényeztetett el azzal, hogy a lakomákról süteményt hozott haza. S én mindig örültem a süteménynek. Most életemben először röstelkedtem:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.9</span>Hiszen nem vagyok én gyermek!</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.10</span>– Addig haladtam, – feleltem a süteményért kezet csókolva, – hogy Atilla bemegy a kitárt kapun a palotájába és a küszöbön át az ölében viszi az asszonyát.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.11</span>– Olvasd el, a mit eddig írtál.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.12</span>Hát én elolvastam.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.13</span>Mikor a hun királyné környezetét írom le, azt a részt így végzem:</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.14</span>– Olyan volt az, mint egy nagy fehér galambraj. A hun nők angyalok. És van köztük egy, a ki olyan szép, hogy a föld is gyönyörűségtől remeg, a hol ő jár.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.15</span>– Micsoda őrült szamárság ez? – szólt a gazdám a fejét fölkapva.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.16</span>– Nem tudom, – feleltem zavarodottan.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.17</span>– Ki kell törülni! No lám!</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.18</span>Aztán látva, hogy nekem még a fülem is vörös, rámnéz különös nézéssel.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.19</span>– Vigyázz fiam, – mondja nyugodtabb hangon, egy percznyi csöndesség után. – Abban a korban vagy, a melyikben az emberi test a virágzása korát éli. Ilyenkor az embert sok lepke játsza körül: vigyázz a lábadra, nehogy elveszítsd a fejedet.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.20</span>Aztán Maksziminoszszal beszélgetett tovább.</p>
<p class="poetryLine"><span class="cite">urn:cts:fuTexts:gardonyi.aLathatatlanEmber.fu2019:X.21</span>Nem tudom, mit beszélgettek, nem is voltam rá kiváncsi. Nekem ellassudott a lélekzetem. Mellemen feküdt a gazdám szava: «Ebben a korban… a testi virágzás… vigyázz a lábadra!» Igaz a szava. Én az Emőke lelkét nem ismerem, csak egy női test az, a mely kifordított az okosságomból. Oh, de ha ez a nő a legvonzóbb, legcsodásabb teremtés a világon! Ha ezt a nőt én szeretném belehelni, mint a virágillatot!</p></div></body></html>
