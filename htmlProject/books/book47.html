CitableNode(urn:cts:fuTexts:gardonyi.aLathatatlanEmber.fu2019:XLVII.1,Meggyujtottam egy fáklyát s elindultam az uram előtt. A sátrak körül mindenfelé alvó katonák hevertek. A szabad mezőről hangzott a bogarak cirpelése.)
CitableNode(urn:cts:fuTexts:gardonyi.aLathatatlanEmber.fu2019:XLVII.2,Gazdám a fővezérrel jött utánam. Darabig nem szóltak semmit, csak mikor a sátorunkhoz értek, s a fővezér fölült a lovára, akkor kérdezte Csáth:)
CitableNode(urn:cts:fuTexts:gardonyi.aLathatatlanEmber.fu2019:XLVII.3,– Hát nem mink kezdjük?)
CitableNode(urn:cts:fuTexts:gardonyi.aLathatatlanEmber.fu2019:XLVII.4,– Már alig, – felelte a fővezér. – A jelek nem szólnak határozottan. Atilla bizonyosan végignézi reggel mégegyszer az állást.)
CitableNode(urn:cts:fuTexts:gardonyi.aLathatatlanEmber.fu2019:XLVII.5,Elbámultam a fővezér szaván. Később gondoltam meg, hogy Atilla szándékosan megmagyarázhatta az idegen fejedelmek előtt biztosaknak a jeleket.)
CitableNode(urn:cts:fuTexts:gardonyi.aLathatatlanEmber.fu2019:XLVII.6,– S ha ők kezdik? – kérdezte Csáth.)
CitableNode(urn:cts:fuTexts:gardonyi.aLathatatlanEmber.fu2019:XLVII.7,– Nem hiszem, – felelte a bátyja. – Vigyázz a pataknál, nehogy a lovad belésüppedjen.)
CitableNode(urn:cts:fuTexts:gardonyi.aLathatatlanEmber.fu2019:XLVII.8,Azzal a két testvér kezet fogott.)
CitableNode(urn:cts:fuTexts:gardonyi.aLathatatlanEmber.fu2019:XLVII.9,Csáth gondolkozva lépett be a sátorba. Megállt, mintha tünődne valamin, azután akkorát ásított, hogy az állacsontja megroppant.)
CitableNode(urn:cts:fuTexts:gardonyi.aLathatatlanEmber.fu2019:XLVII.10,Betüztem a fáklyát az oszlopon levő tartóba, és segíteni akartam neki a vetkezésben.)
CitableNode(urn:cts:fuTexts:gardonyi.aLathatatlanEmber.fu2019:XLVII.11,– Ma nem vetkezünk, – felelte Csáth. – Aludj te is ruhástól. A kardodat se tedd le.)
CitableNode(urn:cts:fuTexts:gardonyi.aLathatatlanEmber.fu2019:XLVII.12,Belenyúlt a ládába s két kis bőrtömlőt vett ki onnan.)
CitableNode(urn:cts:fuTexts:gardonyi.aLathatatlanEmber.fu2019:XLVII.13,– Vidd ki, – mondotta, – és akaszd hátul a nyeregre. Takard be vizes ruhával. Egyiket a Villámra tedd, a másikat a vezetéklóra. Megállj, – szólt ismét a ládába hajolva, – neked is adok egyet. Harc közben az ember rettentőn szomjazik.)
CitableNode(urn:cts:fuTexts:gardonyi.aLathatatlanEmber.fu2019:XLVII.14,Kihúzta belőle a dugót és megkóstolta.)
CitableNode(urn:cts:fuTexts:gardonyi.aLathatatlanEmber.fu2019:XLVII.15,– Veszekedett teremtette, – szólott dühösen, – ez a bor megecetesedett. Kóstold csak, ugy-e ecetes?)
CitableNode(urn:cts:fuTexts:gardonyi.aLathatatlanEmber.fu2019:XLVII.16,– Nem csoda, feleltem. – Tudod uram, hogy pincét nem hoztunk magunkkal.)
CitableNode(urn:cts:fuTexts:gardonyi.aLathatatlanEmber.fu2019:XLVII.17,– Hát a királyé mért nem romlott meg?)
CitableNode(urn:cts:fuTexts:gardonyi.aLathatatlanEmber.fu2019:XLVII.18,– Mert hordókban van.)
CitableNode(urn:cts:fuTexts:gardonyi.aLathatatlanEmber.fu2019:XLVII.19,Ledőlt a kapcsokon függő ágyba, s legottan elaludt.)
CitableNode(urn:cts:fuTexts:gardonyi.aLathatatlanEmber.fu2019:XLVII.20,A lovak ott álltak fölnyergelten a sátor mellett. Velük virrasztott Karacs lovász is. A nyergen akkor már ott lógott a rézzel borított somfabuzogány, s a puzdra, amely tömve volt félöles nádnyíllal.)
CitableNode(urn:cts:fuTexts:gardonyi.aLathatatlanEmber.fu2019:XLVII.21,– Vess a lovak elé, – mondottam, – mert reggelnek előtte aligha lesz dolgunk.)
CitableNode(urn:cts:fuTexts:gardonyi.aLathatatlanEmber.fu2019:XLVII.22,Karacs ásított.)
CitableNode(urn:cts:fuTexts:gardonyi.aLathatatlanEmber.fu2019:XLVII.23,– Nem látod, mondotta, – hogy rajtuk a zabos turba.)
CitableNode(urn:cts:fuTexts:gardonyi.aLathatatlanEmber.fu2019:XLVII.24,Azzal ő is ledőlt a sátor oldalába.)
CitableNode(urn:cts:fuTexts:gardonyi.aLathatatlanEmber.fu2019:XLVII.25,Én is lefeküdtem a sátor ajtaja elé, a bőr ereszet alá. Ágyam az oszlopokra volt csatolva. Alattam Ladó aludt, meg két fiatal rab, akiket még az Alpesek között osztottak Csáthnak. A két rabnak a lába meg volt lánczolva.)
