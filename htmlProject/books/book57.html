CitableNode(urn:cts:fuTexts:gardonyi.aLathatatlanEmber.fu2019:LVII.1,Másnap délelőtt csakugyan hivatott a királyné.)
CitableNode(urn:cts:fuTexts:gardonyi.aLathatatlanEmber.fu2019:LVII.2,Én már akkorra készen is álltam a megjelenésre. A szolgák versenyeztek abban, hogy a katalauni ruhámat minél fényesebbé tegyék. A szíjjakat sárga festékkel kenték be, a bársonyt kikefélték, a rézgombokat ragyogóra dörzsölték; a hol szakadás volt, megvarrták, szóval mikorra én fölébredtem a régi szobámban, már akkor hozták a ruhát.)
CitableNode(urn:cts:fuTexts:gardonyi.aLathatatlanEmber.fu2019:LVII.3,Az asszonyom is kitett magáért: szép széles bársony gallért adott, szinte vállig érőt. Mikor azt is föltettem, általános vélemény volt a házban, hogy bujdosó királyfinak nevezhetem magamat bármely idegen előtt.)
CitableNode(urn:cts:fuTexts:gardonyi.aLathatatlanEmber.fu2019:LVII.4,Én a szép ruhát mindig szerettem. Ez az egy női vonás kiirthatatlan maradt bennem. Ha magamnak kellett is mosnom, de volt mindig fehér ruhám, s illatszert is mindig tudtam szerezni. De soha olyan gangosan nem raktam a lábamat, mint akkor, a mikor hosszú távollét után újra megjelenhettem Emőke előtt.)
CitableNode(urn:cts:fuTexts:gardonyi.aLathatatlanEmber.fu2019:LVII.5,Kicsit mégis aggódtam: az arczom valamennyire megváltozott: szakálam nőtt, fekete és bolyhos. A rabok és cselédek azt mondták ugyan, hogy szakálasan szebb vagyok, de mit mond Emőke? A bajuszomat hunosan hegyesre pödörtem. A hegyes bajusz hősiesre szépíti az arczot. Talán mégis tetszeni fogok.)
CitableNode(urn:cts:fuTexts:gardonyi.aLathatatlanEmber.fu2019:LVII.6,Hát bementem a királynéhoz. Széles karimájú süveg a kezemben, kard az oldalamon, aranysarkantyú a sarumon, cseresnyeszínű nadrág, megyszínű dolmány, széles kihajtott kékszínű bársonygallér; a vállamon ezüstlánczon lógó arasznyi elefántcsont-kürt. Valóban nem cseréltem volna ruhát sok kóczos királyfival.)
CitableNode(urn:cts:fuTexts:gardonyi.aLathatatlanEmber.fu2019:LVII.7,Mikor a szolga elrántotta az ajtó kárpitját, én büszkén léptem be, mint valami elátkozott herczeg. Pillantásom végigfutott a nőkön. Voltak valami húszan. Emőke is köztük pirosvirágú fehér ruhában, a haja hátul egy ágba fonottan, mint régen. Csak egy pillantást vethettem reá, de azzal is láttam, hogy semmitse változott. Egy kenderszőke nőre próbáltak fehér-kék új ruhát. Mikor én beléptem, szinte megrándultak a meglepődéstől: bizonyára azt gondolták, hogy valami ismeretlen úr lépett be hozzájok.)
CitableNode(urn:cts:fuTexts:gardonyi.aLathatatlanEmber.fu2019:LVII.8,De én már akkor mélyen meghajoltam, s féltérdemre ereszkedve vártam a királyné megszólítását.)
CitableNode(urn:cts:fuTexts:gardonyi.aLathatatlanEmber.fu2019:LVII.9,– Teremtő Isten! – szólt a királyné a kezét összecsapva, – te vagy-e, Zéta? Hogy megijesztesz bennünket!)
CitableNode(urn:cts:fuTexts:gardonyi.aLathatatlanEmber.fu2019:LVII.10,– Bocsánatot kérek, felséges asszonyom, nincs más ruhám csak ez, a melyben jöttem. Alázatomat és szolgálatra való készségemet méltózzál látni ebben a ruhámban is.)
CitableNode(urn:cts:fuTexts:gardonyi.aLathatatlanEmber.fu2019:LVII.11,– Jer közelebb! Leányok, hagyjátok abba a munkát! Nézzétek, micsoda nyalka legény lett ez a fiú! Zéta, beszélj nekem sokat! Mindent! Az a hír jött, hogy meghaltál. Én is megsirattalak.)
CitableNode(urn:cts:fuTexts:gardonyi.aLathatatlanEmber.fu2019:LVII.12,– Köszönöm, felség, – feleltem meghatottan. Ha ezt tudtam volna azokban a nehéz óráimban, megvigasztalódva éreztem volna magamat.)
CitableNode(urn:cts:fuTexts:gardonyi.aLathatatlanEmber.fu2019:LVII.13,A királyné leült a kerevetre, s félkönyékre támaszkodva, mosolyogva nézett reám.)
CitableNode(urn:cts:fuTexts:gardonyi.aLathatatlanEmber.fu2019:LVII.14,A többi nő köréje telepedett a szőnyegre. A kenderszőke idegen leány a lábához ült, s hidegen vizsgált végig. Emőke hímzett párnát tett maga alá, s háttal a királyné kerevetének támaszkodott. És talán ő is mosolygott. Nem tudom bizonyosan, mert nem mertem reá nézni. De éreztem, hogy mindenkinek kedves vagyok és ez jólesett nekem.)
CitableNode(urn:cts:fuTexts:gardonyi.aLathatatlanEmber.fu2019:LVII.15,Nem szoktam elfogódni; ritka ember az, a kinek a tekintete megzavar, de akkor, hogy újra láthattam Emőkét, s éreztem, hogy a szeme rajtam pihen, a szivem reszketett, jobb szerettem volna hallgatni.)
CitableNode(urn:cts:fuTexts:gardonyi.aLathatatlanEmber.fu2019:LVII.16,Ott álltam előttük, s nem tudtam, hol kezdjem.)
CitableNode(urn:cts:fuTexts:gardonyi.aLathatatlanEmber.fu2019:LVII.17,– Felséges asszonyom, – mondottam zavartan, – nem tudhatom, mi érdekel és mennyi a sok történetből, a melynek szemtanúja voltam…)
CitableNode(urn:cts:fuTexts:gardonyi.aLathatatlanEmber.fu2019:LVII.18,– Minden érdekel, minden. Hozzatok neki széket, vagy ülj le a szőnyegre. Hiszen ebben a ruhában olyan feszes vagy, mintha újévi köszöntőt akarnál mondani. Dobd a sarokba azt a süveget és ne ünnepieskedjél.)
CitableNode(urn:cts:fuTexts:gardonyi.aLathatatlanEmber.fu2019:LVII.19,Én hát leültem közéjük a szőnyegre. A süvegemet letettem. Hogy mindnyájan barátságosan és mosolyogva néztek reám, csillapult a zavarom. Láttam, hogy gyermekek között vagyok, – mert a nők, mikor vidámak, mindig gyermekek, tíz éves gyermekek, – csak az Emőke tekintete nyomott édesen.)
CitableNode(urn:cts:fuTexts:gardonyi.aLathatatlanEmber.fu2019:LVII.20,– Felséges asszonyom, mondottam, – ha rám bízod teljesen az elbeszélést, attól tartok, hogy hosszadalmas leszek és végtelenül unalmas, mert a te körödben, felséges asszonyom, úgy érzem magamat, mintha a mennyországban volnék. Hát hol kezdjem?)
CitableNode(urn:cts:fuTexts:gardonyi.aLathatatlanEmber.fu2019:LVII.21,– Itt a város végén, mikor lóra ültetek, azután elmondod az utazást, a csatát és minden hányódásodat.)
CitableNode(urn:cts:fuTexts:gardonyi.aLathatatlanEmber.fu2019:LVII.22,Egy pajkos szemű hun nő hozzátette:)
CitableNode(urn:cts:fuTexts:gardonyi.aLathatatlanEmber.fu2019:LVII.23,– És azt a részt mondod el legbővebben, a mit el akarsz hallgatni.)
CitableNode(urn:cts:fuTexts:gardonyi.aLathatatlanEmber.fu2019:LVII.24,Erre mindnyájan nevettek, csak a kenderszőke leány nem nevetett.)
CitableNode(urn:cts:fuTexts:gardonyi.aLathatatlanEmber.fu2019:LVII.25,Később tudtam meg, hogy a tréfás nő Écska királyné, a kenderszőke leány meg nem tud még jól hunul: germán nő. A neve Ildikó.)
CitableNode(urn:cts:fuTexts:gardonyi.aLathatatlanEmber.fu2019:LVII.26,– Hát ott kezdem, a hol parancsolod, felséges asszonyom. Hajnal volt, mikor fölültünk a város szélén, s a főpap megáldott bennünket. Mindnyájan búsak voltunk, mert egyikünk se tudta, hogy vissza fog-e térni ebbe a városba, vagy pedig a lelkek országába utazik. A király is bús volt. Azt hiszem, könnyet láttam a szemében csillogni.)
CitableNode(urn:cts:fuTexts:gardonyi.aLathatatlanEmber.fu2019:LVII.27,– Csalódtál, – szólt Rika asszony. – A király mindig búsnak látszik és ha sírna is, könny nélkül sírna.)
CitableNode(urn:cts:fuTexts:gardonyi.aLathatatlanEmber.fu2019:LVII.28,– Lehet, – feleltem meghajolva, – lehet, hogy én könnyeztem, s azért láttam mindenkit könnyezőnek.)
CitableNode(urn:cts:fuTexts:gardonyi.aLathatatlanEmber.fu2019:LVII.29,Tekintetem átfutott Emőke arczán. Nézett reám pillantás nélkül való gondolkodó nézéssel. Ennek a leánynak is olyan az arcza, mint Atilláé: el nem árulja, mi van belől.)
CitableNode(urn:cts:fuTexts:gardonyi.aLathatatlanEmber.fu2019:LVII.30,– Nem történt velünk semmi különös az úton. Mentünk a Duna völgyében, míg csak ki nem tavaszodott. A seregek előttünk jártak, s földúlták a római városokat. Dúltak először Pannóniában, aztán mindenütt a Duna mentén. Az első említésre méltó valami, a mi sok beszédet keltett, egy posványon való átkelésünkkor történt. Ahogy mentünk a nád között, egyszercsak kisuhan a nádasból egy rongyos, sovány vénasszony. A szeme, mint az őrülteké, ki van karikásodva. Sovány karjain smaragd szín zöld vizes foszlányok lógnak. Mikorra megkaphatnánk, ott terem a király előtt. Megragadja a lova kantárát és germán nyelven így üvölt: – _Vissza Atilla! Vissza!_ – Elrántják a király elől és ellökdösik. Ő belemerül a mocsáros vízbe és eltünik a nád között.)
CitableNode(urn:cts:fuTexts:gardonyi.aLathatatlanEmber.fu2019:LVII.31,A hallgatóságom elsápad. Látom, hogy Emőke is.)
CitableNode(urn:cts:fuTexts:gardonyi.aLathatatlanEmber.fu2019:LVII.32,– Azután más ilyen baljóslatú jelek következnek, – folytatom. – Egy helyen meg remete ember lép ki a sziklák közül és ezt kiáltja: _Tudom, ki vagy. A világ pörölye vagy te! Föld megrendül, a hová lépsz és a csillagok lehullanak, a hol a kürtödet megfuvod, de tudd meg, hogy a hogyan Isten kibocsátott erre a világra, ép úgy vissza is fog szólítani téged!_ – Azzal eltünt.)
CitableNode(urn:cts:fuTexts:gardonyi.aLathatatlanEmber.fu2019:LVII.33,– Mily ostobák a jósok mindenütt, – mondotta Rika királyné. – Ég és föld, minden, szerencsétlenséget jósolt Atillának és hát mi lett a vége?)
CitableNode(urn:cts:fuTexts:gardonyi.aLathatatlanEmber.fu2019:LVII.34,– Én nem tudom, felséges asszonyom. Én ott maradtam a csatatéren.)
CitableNode(urn:cts:fuTexts:gardonyi.aLathatatlanEmber.fu2019:LVII.35,– Az lett a vége, hogy ősz utolján hazajött egészségesen, gazdagon. Egy csomó királyfit és királyleányt is hozott tuszul, hogy a napnyugoton lakó nemzetek hívei maradjanak. Nézd ezt a csodás szép leányt (Ildikóra mutatott). Ezt is napnyugotról hozta. Királyleány és kedves.)
CitableNode(urn:cts:fuTexts:gardonyi.aLathatatlanEmber.fu2019:LVII.36,Ezt mondva, magához ölelte Ildikót és megcsókolta.)
CitableNode(urn:cts:fuTexts:gardonyi.aLathatatlanEmber.fu2019:LVII.37,Én aztán elmondtam nekik a csatát. Mikor azt a jelenetet festettem, amint Atilla meztelen karral a küzdők élére áll, a lélekzetüket visszafojtva hallgattak, s minden nő szeme ragyogott. De én csak Emőkét bámultam, a kinek az arczát addig változatlannak ismertem. Kipirultan, égő szemmel nézett reám. Látszott rajta, hogy az elbeszélésem magával ragadja a lelkét.)
CitableNode(urn:cts:fuTexts:gardonyi.aLathatatlanEmber.fu2019:LVII.38,Gondoltam, ez a pillanat alkalmas arra, hogy a magam hőstetteiről is beszéljek, de a kárpit megnyilt és a szolga jelentette, hogy Atillától küldött érkezett.)
CitableNode(urn:cts:fuTexts:gardonyi.aLathatatlanEmber.fu2019:LVII.39,A nőket, mintha villámütés érte volna, fölugráltak.)
CitableNode(urn:cts:fuTexts:gardonyi.aLathatatlanEmber.fu2019:LVII.40,– Gyászban? – kérdezte Rika asszony.)
CitableNode(urn:cts:fuTexts:gardonyi.aLathatatlanEmber.fu2019:LVII.41,– Nem, asszonyom, jó hirekkel jött.)
CitableNode(urn:cts:fuTexts:gardonyi.aLathatatlanEmber.fu2019:LVII.42,– Ereszd be. S tüstént menjetek a tiszttartómért.)
CitableNode(urn:cts:fuTexts:gardonyi.aLathatatlanEmber.fu2019:LVII.43,A követ, Igar hun vitéz portól lepetten lépett a szobába s térden állva nyújtotta át Atilla levelét.)
CitableNode(urn:cts:fuTexts:gardonyi.aLathatatlanEmber.fu2019:LVII.44,– Mi hírt hoztál? – kérdezte a királyné. Rómában vagytok-e már?)
CitableNode(urn:cts:fuTexts:gardonyi.aLathatatlanEmber.fu2019:LVII.45,– Nem, felséges asszonyom, – felelt Igar. Róma maga jött elénk.)
CitableNode(urn:cts:fuTexts:gardonyi.aLathatatlanEmber.fu2019:LVII.46,– Nem értelek.)
CitableNode(urn:cts:fuTexts:gardonyi.aLathatatlanEmber.fu2019:LVII.47,– A római pápa, a keresztény világ legnagyobb ura ünnepi ruhában jött elénk, s a király lábához borulva könyörgött, hogy kimélje meg a várost.)
CitableNode(urn:cts:fuTexts:gardonyi.aLathatatlanEmber.fu2019:LVII.48,– És?)
CitableNode(urn:cts:fuTexts:gardonyi.aLathatatlanEmber.fu2019:LVII.49,– Jövünk visszafelé.)
CitableNode(urn:cts:fuTexts:gardonyi.aLathatatlanEmber.fu2019:LVII.50,Rika asszony toppantott:)
CitableNode(urn:cts:fuTexts:gardonyi.aLathatatlanEmber.fu2019:LVII.51,– Miért kimélte meg? Be kellett volna ülnie a római birodalom trónusába.)
CitableNode(urn:cts:fuTexts:gardonyi.aLathatatlanEmber.fu2019:LVII.52,A szeme szikrázott. A termete megnyúlt. Ah, hogy megváltozott az az asszony! Igazán királyné volt. Akkor értettem meg, hogy Atilla nála aczélozza a lelkét.)
CitableNode(urn:cts:fuTexts:gardonyi.aLathatatlanEmber.fu2019:LVII.53,De ez csak egy pillanat volt: villámlobbanásnál felfedezett ismeretlen vidék. Azután a nő a földre nézett, s megváltozott hangon kérdezte:)
CitableNode(urn:cts:fuTexts:gardonyi.aLathatatlanEmber.fu2019:LVII.54,– Nem állt ellen senki?)
CitableNode(urn:cts:fuTexts:gardonyi.aLathatatlanEmber.fu2019:LVII.55,– Nem, asszonyom. Ki merne nekünk ellenállani?)
CitableNode(urn:cts:fuTexts:gardonyi.aLathatatlanEmber.fu2019:LVII.56,– Aéciusz?)
CitableNode(urn:cts:fuTexts:gardonyi.aLathatatlanEmber.fu2019:LVII.57,– Aéciusz az őszszel azt híresztelte, hogy a katalauni mezőn ő lett a győző. A győző azonban sehol sem látható, ellenben a legyőzött a világ legnagyobb városát igázza le és alázza adófizetővé.)
CitableNode(urn:cts:fuTexts:gardonyi.aLathatatlanEmber.fu2019:LVII.58,– Hát semmi csata nem volt?)
CitableNode(urn:cts:fuTexts:gardonyi.aLathatatlanEmber.fu2019:LVII.59,– Nem asszonyom. A mint Akvileját letörtük, az egész Itália a lábunkhoz esett. Ezer szekérnél több kincset hozunk haza. Megmérhetetlen sok selyem, bársony, edények, képek, arany, ezüst jön és fiatal raboknak szép nagy serege.)
CitableNode(urn:cts:fuTexts:gardonyi.aLathatatlanEmber.fu2019:LVII.60,– A csoma nem dühöng?)
CitableNode(urn:cts:fuTexts:gardonyi.aLathatatlanEmber.fu2019:LVII.61,– De nagyon. Azt hiszem, a király azért is nem ment Rómába, mert az emberek hullanak.)
CitableNode(urn:cts:fuTexts:gardonyi.aLathatatlanEmber.fu2019:LVII.62,– De neki nem volt baja?)
CitableNode(urn:cts:fuTexts:gardonyi.aLathatatlanEmber.fu2019:LVII.63,– Nem, hálistennek.)
CitableNode(urn:cts:fuTexts:gardonyi.aLathatatlanEmber.fu2019:LVII.64,– Mondd csak, – kérdezte Écska királyné, – milyen ember az a pápa? fiatal? szép?)
CitableNode(urn:cts:fuTexts:gardonyi.aLathatatlanEmber.fu2019:LVII.65,– Vén, sovány ember, felelte a követ, – ránczos orrú és ijedt arczú.)
CitableNode(urn:cts:fuTexts:gardonyi.aLathatatlanEmber.fu2019:LVII.66,A tiszttartó megérkezett. A királyné bevonult vele és Écskával egy belső szobába, hogy fölolvastassa a levelet.)
CitableNode(urn:cts:fuTexts:gardonyi.aLathatatlanEmber.fu2019:LVII.67,Azalatt mink a nagyteremben csöndesen voltunk. A nők susogtak. Nekem nem volt kivel beszélgetnem. Mikor senkise nézett rám, Emőkén pihent a szemem; mikor rám nézett valaki, Igarra fordítottam a tekintetemet.)
CitableNode(urn:cts:fuTexts:gardonyi.aLathatatlanEmber.fu2019:LVII.68,Emőke szólott Igarnak:)
CitableNode(urn:cts:fuTexts:gardonyi.aLathatatlanEmber.fu2019:LVII.69,– Apám egészséges?)
CitableNode(urn:cts:fuTexts:gardonyi.aLathatatlanEmber.fu2019:LVII.70,– Egészséges, kisasszonyom.)
CitableNode(urn:cts:fuTexts:gardonyi.aLathatatlanEmber.fu2019:LVII.71,– Nekünk is hoztál izenetet?)
CitableNode(urn:cts:fuTexts:gardonyi.aLathatatlanEmber.fu2019:LVII.72,– Csak szóban.)
CitableNode(urn:cts:fuTexts:gardonyi.aLathatatlanEmber.fu2019:LVII.73,– Átadhatod nekem.)
CitableNode(urn:cts:fuTexts:gardonyi.aLathatatlanEmber.fu2019:LVII.74,– Csak annyit mondott, hogy egészséges és hogy az úrfiaknak éretlen gyümölcsöt ne adjanak.)
CitableNode(urn:cts:fuTexts:gardonyi.aLathatatlanEmber.fu2019:LVII.75,Emőke egy fejbólintással megköszönte a tudósítást, aztán a kerevetre ült s Ildikó nyakát átölelte; arczát az arczához szorítva mondotta:)
CitableNode(urn:cts:fuTexts:gardonyi.aLathatatlanEmber.fu2019:LVII.76,– Ugy-e szép ez a leány, Zéta? Láttál e ennél szebb leányt?)
CitableNode(urn:cts:fuTexts:gardonyi.aLathatatlanEmber.fu2019:LVII.77,– Láttam, kisasszony.)
CitableNode(urn:cts:fuTexts:gardonyi.aLathatatlanEmber.fu2019:LVII.78,– Ugyan hol?)
CitableNode(urn:cts:fuTexts:gardonyi.aLathatatlanEmber.fu2019:LVII.79,– A Tisza partján, kisasszony, lóháton, vadgalambszínű ruhában, fátyolosan.)
CitableNode(urn:cts:fuTexts:gardonyi.aLathatatlanEmber.fu2019:LVII.80,Megcsókolta Ildikót és egykedvű arczczal fordult a leányokhoz.)
