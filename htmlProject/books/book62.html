CitableNode(urn:cts:fuTexts:gardonyi.aLathatatlanEmber.fu2019:LXII.1,Havonkint egyszer, holdtöltekor, olyan vacsora volt Atillánál, a melyre a férfiak elvitték a feleségüket, leányaikat is. A kinek több felesége volt egynél, azt vitte el, a ki több fiat szült neki.)
CitableNode(urn:cts:fuTexts:gardonyi.aLathatatlanEmber.fu2019:LXII.2,Azon a télen engem is beszólítottak az első ilyen vacsorához. Atillának sok előkelő rabja volt. Azok mellé kellettem tolmácsnak.)
CitableNode(urn:cts:fuTexts:gardonyi.aLathatatlanEmber.fu2019:LXII.3,Valami hatszázan voltak jelen azon a vacsorán. A király feleségeit is ott láttam először. Volt neki valami tíz. A király jobb oldalán Rika asszony ült, baloldalán hű öreg barátja, Ardarik király. Rang szerint következtek a többiek. A nők úgy voltak beosztva, hogy a férjükkel szemben üljenek. A leányok meg a legényemberekkel ültek keverten.)
CitableNode(urn:cts:fuTexts:gardonyi.aLathatatlanEmber.fu2019:LXII.4,A királyasszonyok mellett a vendégkirályok ültek, meg azok a rabherczegek, a kiket Atilla eleven biztosítékul tartott az udvarában.)
CitableNode(urn:cts:fuTexts:gardonyi.aLathatatlanEmber.fu2019:LXII.5,A nők abban a fehér hunviseletben voltak, a melyben Atilla nászakor láttam őket. Fátyolos fehér selyemruha; a fátyol alatt a fejen, a nyakon és a mellen aranyvarrat és aranypaszománt csillog; piros saru a lábukon.)
CitableNode(urn:cts:fuTexts:gardonyi.aLathatatlanEmber.fu2019:LXII.6,A férfiak ruhája különféle színű kamuka és bársony. A csizmájuk szintén piros.)
CitableNode(urn:cts:fuTexts:gardonyi.aLathatatlanEmber.fu2019:LXII.7,A termet ezer viaszgyertya világította meg. A teríték arany és ezüst. Csupán Atilla előtt van fatányér és fapohár.)
CitableNode(urn:cts:fuTexts:gardonyi.aLathatatlanEmber.fu2019:LXII.8,Mert ő megvet minden pompát. A ruhája is dísztelen sötétkék bársony ruha. Gyűrűt se visel.)
CitableNode(urn:cts:fuTexts:gardonyi.aLathatatlanEmber.fu2019:LXII.9,A lakoma csendben kezdődött, csak akkor melegedett föl a társaság, mikor Atilla az első tál étel után kezébe vette a fapoharat és így szólt:)
CitableNode(urn:cts:fuTexts:gardonyi.aLathatatlanEmber.fu2019:LXII.10,– Köszöntöm az én családomat. Az én családom az hun nemzet. Isten szeressen bennünket!)
CitableNode(urn:cts:fuTexts:gardonyi.aLathatatlanEmber.fu2019:LXII.11,Akkor mindenki fölállt és ivott egy kortyot a király egészségére.)
CitableNode(urn:cts:fuTexts:gardonyi.aLathatatlanEmber.fu2019:LXII.12,[Illustration: Valami hatszázan voltak jelen a vacsorán.])
CitableNode(urn:cts:fuTexts:gardonyi.aLathatatlanEmber.fu2019:LXII.13,A zene szólt az egész vacsora alatt, de minduntalan félbeszakadt, mert hol az egyik hun állott föl, hol a másik és mondott rövid köszöntőt. Hallottam Oresztesztől, hogy azelőtt Rof király idejében hosszú köszöntőket mondottak a hunok, de Atilla azzal szoktatta le őket, hogy közbevágott:)
CitableNode(urn:cts:fuTexts:gardonyi.aLathatatlanEmber.fu2019:LXII.14,– Elég! Tudjuk, mit akarsz mondani!)
CitableNode(urn:cts:fuTexts:gardonyi.aLathatatlanEmber.fu2019:LXII.15,Azóta mindenki igyekszik rövidre fogni a mondókáját.)
CitableNode(urn:cts:fuTexts:gardonyi.aLathatatlanEmber.fu2019:LXII.16,A harmadik tál étel után elhallgatott a zene, s a termet halk és vidám társalgás töltötte be.)
CitableNode(urn:cts:fuTexts:gardonyi.aLathatatlanEmber.fu2019:LXII.17,Az én szemem folyton Emőkén bolygott. Ott ült ő két idegen királyfi között és az átellenes szomszédjaival beszélgetett.)
CitableNode(urn:cts:fuTexts:gardonyi.aLathatatlanEmber.fu2019:LXII.18,Azután az asztalt fölszedték, s azalatt a terem túlsó felén a fiatal párok kettesével-hármasával sétáltak, míg a zene valami andalító dalt játszott.)
CitableNode(urn:cts:fuTexts:gardonyi.aLathatatlanEmber.fu2019:LXII.19,Végre Atilla intett a zenészeknek.)
CitableNode(urn:cts:fuTexts:gardonyi.aLathatatlanEmber.fu2019:LXII.20,Mindig ő kezdte meg a tánczot. Az már nem rang szerint történt, hanem a mint eszébe jutott.)
CitableNode(urn:cts:fuTexts:gardonyi.aLathatatlanEmber.fu2019:LXII.21,Azon az estén Emőkének nyújtotta a kezét.)
CitableNode(urn:cts:fuTexts:gardonyi.aLathatatlanEmber.fu2019:LXII.22,A vendégek az általános keveredésben szintén úgy cselekedtek, hogy a kik legközelebb álltak egymáshoz, azok indultak tánczra.)
CitableNode(urn:cts:fuTexts:gardonyi.aLathatatlanEmber.fu2019:LXII.23,A hun táncz nem olyan, mint más nemzeteké. Csöndes és méltóságos lejtésekkel kezdődik. A tánczosok eleinte csak egymás kezét fogták, később szembeállnak egymással és egymás szemébe nézve ringatóznak.)
CitableNode(urn:cts:fuTexts:gardonyi.aLathatatlanEmber.fu2019:LXII.24,Láttam Emőkén, hogy boldog. Tekintete szinte mámorosan merült a király szemébe. Komoly volt. A király is. Soha életemben nem láttam embereket olyan komolyan tánczolni. És ha Emőke soha el nem szédítette volna a lelkemet, a mint ott lebegett akkor az Atilla karjain, álomvilági alakká vált, a kinek testi súlya nincsen, földönléte, mint a délibáb.)
CitableNode(urn:cts:fuTexts:gardonyi.aLathatatlanEmber.fu2019:LXII.25,A tánczosok táncz közben párt cseréltek. Mindenki a hozzá legközelebbivel. Emőke Todomér gót vezérnek jutott, Atilla pedig Ildikót kapta el, azt a szőke germán királyleányt, a kit Rika asszonynál láttam.)
CitableNode(urn:cts:fuTexts:gardonyi.aLathatatlanEmber.fu2019:LXII.26,Én egy oszlophoz támaszkodva néztem őket. A táncz szép volt. Látszott az embereken, hogy nemcsak a testük tánczol, hanem a lelkük is. A zene ritmusa ekközben megélénkült: sarkantyúpengés verte ki a fordulókat. A tánczosok el-elbocsátották a nőket s ide-oda hajlongtak, meg elkapták őket s a viharzó vígra vált zenében forgószélként járták.)
CitableNode(urn:cts:fuTexts:gardonyi.aLathatatlanEmber.fu2019:LXII.27,Az arczok kipirultak. Szoknyák suhogtak, csizmák topogtak. Rengett a palota.)
CitableNode(urn:cts:fuTexts:gardonyi.aLathatatlanEmber.fu2019:LXII.28,Aztán megint lassúra vált a zene, s fokonkint lassúdott olyanná, mint a hogyan kezdődött.)
CitableNode(urn:cts:fuTexts:gardonyi.aLathatatlanEmber.fu2019:LXII.29,Atilla előttem járta a tánczot. A hogy föl-alá léptek andalgón, láttam, hogy Ildikó nagy, kék szemei vidáman néznek Atillára s Atilla szeme is visszamosolyog reá.)
