CitableNode(urn:cts:fuTexts:gardonyi.aLathatatlanEmber.fu2019:LIX.1,Estefelé Emőke hazatért. Egy zsemlyeszínű lovon járt akkor. Alacsony kis kedves ló volt az. Ott legelészett mindig a ház körül, s akárki szólt neki, hozzáment. Olyan volt, mint a kutya.)
CitableNode(urn:cts:fuTexts:gardonyi.aLathatatlanEmber.fu2019:LIX.2,Tudtam, hogy el fogja mondani az anyjának: miket beszéltem a királynénál és hogy fölhivatnak vacsora után. De vajjon azért hivat-e föl, hogy ő maga is szólhasson velem?)
CitableNode(urn:cts:fuTexts:gardonyi.aLathatatlanEmber.fu2019:LIX.3,Az ajtó előtt két sűrű lombú tamariszk-fa piroslott. (Nem tudom, honnan kerülhetett oda: talán éppen az én hazámból hozta Csáth a feleségének.) Az alatt szoktam ülni, mikor a gazdámat vártam. Akkor este is odaültem, hogy ha hivatnak, kéznél legyek.)
CitableNode(urn:cts:fuTexts:gardonyi.aLathatatlanEmber.fu2019:LIX.4,Várakozásomban nem is csalódtam. Még jóformán vacsora végén se voltak, kiszólt Dsidsia az emeleti ablakon:)
CitableNode(urn:cts:fuTexts:gardonyi.aLathatatlanEmber.fu2019:LIX.5,– Zéta! Nem láttátok Zétát? Mondjátok neki, hogy jőjjön föl.)
CitableNode(urn:cts:fuTexts:gardonyi.aLathatatlanEmber.fu2019:LIX.6,Az asztalnál ültek. A két gyermek mellett ott ült egy kisasszonyforma leány is, a kit én még nem ismertem. Az öregapó képe már olyan volt, mint a piros posztó a bortól.)
CitableNode(urn:cts:fuTexts:gardonyi.aLathatatlanEmber.fu2019:LIX.7,– Zéta, – mondottá az asszony, – te el se beszélted nekünk, a mit a királynénál beszéltél.)
CitableNode(urn:cts:fuTexts:gardonyi.aLathatatlanEmber.fu2019:LIX.8,– Oh asszonyom, – feleltem mentegetődzve, – hiszen ha csak a csatát magát beszélném el, az is eltartana egy hétig. És ha csak az én uram cselekedeteit beszélném, az is betöltené a mai estét.)
CitableNode(urn:cts:fuTexts:gardonyi.aLathatatlanEmber.fu2019:LIX.9,– Hát láttad az én uramat a harczban?)
CitableNode(urn:cts:fuTexts:gardonyi.aLathatatlanEmber.fu2019:LIX.10,– De láttam ám asszonyom. A vihar volt ő emberi alakban.)
CitableNode(urn:cts:fuTexts:gardonyi.aLathatatlanEmber.fu2019:LIX.11,S míg Csáthnak a tetteit beszéltem, szomorúan gondoltam arra, hogy lám a királynénál leültettek engem, itt meg állva kell beszélnem.)
CitableNode(urn:cts:fuTexts:gardonyi.aLathatatlanEmber.fu2019:LIX.12,A féllábamra még sántítottam s nehezemre esett a huzamos állás.)
CitableNode(urn:cts:fuTexts:gardonyi.aLathatatlanEmber.fu2019:LIX.13,Egész este Csáthról beszéltem, mert gondoltam, hogy Csáthéknál Csáth az érdekes. Az asszony valóban áttüzesedve hallgatott. A két kis gyermeknek is nyitva maradt a szája. Csak az öreg Barakony pislogott a kancsó mellett, s emelgette bokros ősz szemöldökét.)
CitableNode(urn:cts:fuTexts:gardonyi.aLathatatlanEmber.fu2019:LIX.14,– No, – azt mondja egyszer, – én negyvenöt csatában voltam, de a negyvenöt csatáról nem beszéltem ennyit összesen, mint ez a kölyök erről az egyről.)
CitableNode(urn:cts:fuTexts:gardonyi.aLathatatlanEmber.fu2019:LIX.15,Meghiszem, azt gondoltam. A műveletlen embert épen az jellemzi, hogy lát, hall, mozog a világban, de semmi se jegyződik bele a fejébe; vagy ha belejegyződik is, el nem rendeződik, mert nincs értelme, a mely rendbe aggatná a tapasztalatait.)
CitableNode(urn:cts:fuTexts:gardonyi.aLathatatlanEmber.fu2019:LIX.16,Az öreg ivott egyet és folytatta:)
CitableNode(urn:cts:fuTexts:gardonyi.aLathatatlanEmber.fu2019:LIX.17,– Már mindenki hős. Ha egy ellenséget levág, százat beszél róla. Bezzeg azelőtt nem így vót. A régi világba harczolt az ember és hallgatott. De ma már… Ha apáink föltámadnának, nem ismernének reánk.)
CitableNode(urn:cts:fuTexts:gardonyi.aLathatatlanEmber.fu2019:LIX.18,A gyermekek szeme már ragadt az álmosságtól. Az öreg is laposokat pillantott. Csak az asszony nem akart betelni a beszédemmel, meg Emőke.)
CitableNode(urn:cts:fuTexts:gardonyi.aLathatatlanEmber.fu2019:LIX.19,– Várj kissé a szóval, mondotta az asszony. – A gyermekeket lefektetjük.)
CitableNode(urn:cts:fuTexts:gardonyi.aLathatatlanEmber.fu2019:LIX.20,Azzal bevitték a gyermekeket. A harmadik szobából kihangzott, hogy az egyik gyermek, a Dédes, minden áron vissza akar térni s harczolnak vele.)
CitableNode(urn:cts:fuTexts:gardonyi.aLathatatlanEmber.fu2019:LIX.21,Az öreg aludt.)
CitableNode(urn:cts:fuTexts:gardonyi.aLathatatlanEmber.fu2019:LIX.22,Magunk voltunk Emőkével.)
CitableNode(urn:cts:fuTexts:gardonyi.aLathatatlanEmber.fu2019:LIX.23,Csend volt, csak a három ezüst-mécses serczegett olykoron.)
CitableNode(urn:cts:fuTexts:gardonyi.aLathatatlanEmber.fu2019:LIX.24,Emőke magafeledten nézett reám.)
CitableNode(urn:cts:fuTexts:gardonyi.aLathatatlanEmber.fu2019:LIX.25,Végre megszólaltam:)
CitableNode(urn:cts:fuTexts:gardonyi.aLathatatlanEmber.fu2019:LIX.26,– Kisasszonyom…)
CitableNode(urn:cts:fuTexts:gardonyi.aLathatatlanEmber.fu2019:LIX.27,S hogy erre nem felelt, halkan folytattam:)
CitableNode(urn:cts:fuTexts:gardonyi.aLathatatlanEmber.fu2019:LIX.28,– Nincs-e valami mondani valód?)
CitableNode(urn:cts:fuTexts:gardonyi.aLathatatlanEmber.fu2019:LIX.29,– Ha anyám bejön, beszélj Atilláról. Szép lehetett, mikor megjelent a sereg előtt aranyos sisakban… Oh, de szép lehetett az az ember! szép, mint egy földön járó isten!)
CitableNode(urn:cts:fuTexts:gardonyi.aLathatatlanEmber.fu2019:LIX.30,És maga elé merült a tekintete.)
CitableNode(urn:cts:fuTexts:gardonyi.aLathatatlanEmber.fu2019:LIX.31,Csáthné visszatért. Beszéltem Atilláról. Olyan apróra elmondtam azt a jelenetet, mintha festőnek beszélném.)
CitableNode(urn:cts:fuTexts:gardonyi.aLathatatlanEmber.fu2019:LIX.32,Emőke fölkönyökölt az asztalra és szinte nyelt a tekintetével. Arczát a mécsfény rózsaszínűre festette. A keze gömbölyű volt, mint a márványnimfák karjai.)
CitableNode(urn:cts:fuTexts:gardonyi.aLathatatlanEmber.fu2019:LIX.33,Dsidsia az árnyékban állott, a kárpit mellett. S ahogy engem nézett, a szeme égett, mint két szentjánosbogár.)
