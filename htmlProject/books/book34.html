CitableNode(urn:cts:fuTexts:gardonyi.aLathatatlanEmber.fu2019:XXXIV.1,Egy nyári napon hire szállt, hogy Theodoziusz meghalt, s hogy a kormányzást a nénje, Pulcheria vette át.)
CitableNode(urn:cts:fuTexts:gardonyi.aLathatatlanEmber.fu2019:XXXIV.2,Atilla nem várta meg a Pulcheria követeit: poczakos Eszlásznak megint lóra kellett ülnie, hogy lelovagoljon a Márvány-tenger mellé. Kiválogatták ezuttal a legmorczosabb képű embereket: Hardót, Keszit, bikafejű Mácsát, de még a csatlós szolgák közül is azokat vitték el, a kiknek a pofája legrendetlenebb.)
CitableNode(urn:cts:fuTexts:gardonyi.aLathatatlanEmber.fu2019:XXXIV.3,Atilla izenete csak ennyi volt:)
CitableNode(urn:cts:fuTexts:gardonyi.aLathatatlanEmber.fu2019:XXXIV.4,_Ha ez a követség nem hozza el a Krizafiosz fejét, magam megyek érte._)
CitableNode(urn:cts:fuTexts:gardonyi.aLathatatlanEmber.fu2019:XXXIV.5,Kirzafiosz is furcsákat álmodhatott abban az időben.)
CitableNode(urn:cts:fuTexts:gardonyi.aLathatatlanEmber.fu2019:XXXIV.6,Hogy addig mindig aranyat küldtek a Krizafiosz feje helyett, a város tele volt azzal a hírrel, hogy indulunk Konstantinoszba.)
CitableNode(urn:cts:fuTexts:gardonyi.aLathatatlanEmber.fu2019:XXXIV.7,Az emberek nagy csoportokban beszélgettek. A főurak déltől éjfélig ott lebzseltek Atilla körül. Konstantinápoly óriási térképe ki volt terítve a palota nagytermében egy asztalra, s rajta kirajzolva minden palota; a tenger vize zöldre, s hajókkal betarkázva; a királyi palotán arany koronakép.)
CitableNode(urn:cts:fuTexts:gardonyi.aLathatatlanEmber.fu2019:XXXIV.8,Edekon, Csáth, Berki Oresztesz – ezek magyarázták, hogy melyik épület micsoda.)
CitableNode(urn:cts:fuTexts:gardonyi.aLathatatlanEmber.fu2019:XXXIV.9,Én csak két esztendő mulva láttam azt a térképet, de bámultam a tökéletességén.)
CitableNode(urn:cts:fuTexts:gardonyi.aLathatatlanEmber.fu2019:XXXIV.10,Az ifjúság hadi gyakorlatai reggeltől estig tartottak.)
CitableNode(urn:cts:fuTexts:gardonyi.aLathatatlanEmber.fu2019:XXXIV.11,Csáth fölmentett minden dologtól, hogy én is gyakoroljam magamat.)
CitableNode(urn:cts:fuTexts:gardonyi.aLathatatlanEmber.fu2019:XXXIV.12,Mi célja volt velem Csáthnak, hogy ezt megengedte? – ma se tudom. Lehet, hogy abban a kérges emberben mégis jólélek lakott, s hízelgett neki az én bizalmam. Atilla körül tíz előkelő ember is volt olyan, a ki idegenből származott, s a szolgaságból emelkedett föl, lehet, hogy Csáth is le akart kötelezni magának egy úri embert. Talán arra gondolt, hogy ha én urrá válok, neki vagy a családjának a jövendőben nagy hasznára lehetek.)
CitableNode(urn:cts:fuTexts:gardonyi.aLathatatlanEmber.fu2019:XXXIV.13,Mindennap későn este tértem haza. Emőke már akkor a hálóházban volt, én magam meg nagy fáradtan csak éppen megettem a vacsorámat, s aludtam, mint az ólom.)
CitableNode(urn:cts:fuTexts:gardonyi.aLathatatlanEmber.fu2019:XXXIV.14,Emőkét nem láttam hetekig.)
CitableNode(urn:cts:fuTexts:gardonyi.aLathatatlanEmber.fu2019:XXXIV.15,Végre visszatért a küldöttség. Kürtök szóltak és az előreszáguldó lovasok kiáltották diadalmasan: – Hozzák az orgyilkos fejét!)
CitableNode(urn:cts:fuTexts:gardonyi.aLathatatlanEmber.fu2019:XXXIV.16,Hozták is. A város végén már kivették a mézből. És a sápadt kövér ember fejét dárdára tűzve vitték végig a városon.)
