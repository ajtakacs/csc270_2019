CitableNode(urn:cts:fuTexts:gardonyi.aLathatatlanEmber.fu2019:XXXII.1,Legtöbbet Dsidsia volt nálam. Ült az ágyam mellett, és leste, mit kivánok. Beszélt, csicsergett, akár hallgattam, akár nem. Mikor aztán mennie kellett, megsimogatta a kezemet, és úgy ment el.)
CitableNode(urn:cts:fuTexts:gardonyi.aLathatatlanEmber.fu2019:XXXII.2,Szinte örült, hogy beteg vagyok.)
CitableNode(urn:cts:fuTexts:gardonyi.aLathatatlanEmber.fu2019:XXXII.3,Egy napon azt mondtam neki:)
CitableNode(urn:cts:fuTexts:gardonyi.aLathatatlanEmber.fu2019:XXXII.4,– Nem tudom, mi a bajom, de borzasztó szomjas vagyok. Tégy a vizembe egy marok havat.)
CitableNode(urn:cts:fuTexts:gardonyi.aLathatatlanEmber.fu2019:XXXII.5,– Havat? – kérdezte elbámulva. – Hol szerezzek én havat?)
CitableNode(urn:cts:fuTexts:gardonyi.aLathatatlanEmber.fu2019:XXXII.6,– Hát nincs odaki?)
CitableNode(urn:cts:fuTexts:gardonyi.aLathatatlanEmber.fu2019:XXXII.7,– Odaki? Nem tudod-e, hogy tavasz van?)
CitableNode(urn:cts:fuTexts:gardonyi.aLathatatlanEmber.fu2019:XXXII.8,Annyi idő telt el, hogy feküdtem!)
CitableNode(urn:cts:fuTexts:gardonyi.aLathatatlanEmber.fu2019:XXXII.9,De alig is vártam, hogy kimehessek.)
CitableNode(urn:cts:fuTexts:gardonyi.aLathatatlanEmber.fu2019:XXXII.10,A világ zöld volt már. Az udvaron kislibák legeltek. Az égboltozat kék volt. A levegőben fecskék kerengtek csoportosan. A boglya mellett néhány pitypang sárgállott a fű között.)
CitableNode(urn:cts:fuTexts:gardonyi.aLathatatlanEmber.fu2019:XXXII.11,Oda vezettettem magamat. A tollas ördög mellém ült, és együtt sütkéreztünk a napfényben.)
CitableNode(urn:cts:fuTexts:gardonyi.aLathatatlanEmber.fu2019:XXXII.12,Csudálatos tüze az égnek a nap. Fűti a világot és világosít. Fényében erő van. Az élteti az erdőt, a mezőt, az embert.)
CitableNode(urn:cts:fuTexts:gardonyi.aLathatatlanEmber.fu2019:XXXII.13,És akkor ahogy rám sütött, úgy éreztem, mintha hó volnék én is, és ő fölszívna; és én egyre kisebb és kisebb vagyok, és édes megsemmisüléssel oszlok bele az örök álmodásba.)
CitableNode(urn:cts:fuTexts:gardonyi.aLathatatlanEmber.fu2019:XXXII.14,Az én táltosom utoljára látogatott meg azon a napon. Levette a kérget a karomról, és elégedetten simogatta hosszú, deres, sárga szakállát.)
CitableNode(urn:cts:fuTexts:gardonyi.aLathatatlanEmber.fu2019:XXXII.15,– No, – mondotta – tudnak-e ilyet a körösztény papok?)
CitableNode(urn:cts:fuTexts:gardonyi.aLathatatlanEmber.fu2019:XXXII.16,– Jó Bial, – feleltem hálásan – engedd meg, hogy beteg kezemnek első mozdulata egy kézszorítás legyen. Tudom, hogy én rab vagyok, te meg úr vagy, s hogy nem illő ez a kivánságom, de emberek vagyunk.)
CitableNode(urn:cts:fuTexts:gardonyi.aLathatatlanEmber.fu2019:XXXII.17,– Jó, jó, – mondotta a kezét nyujtva. – Te okos ember vagy. Ha fölszabadulsz, gyere el hozzám: olyan táltost nevelek belőled, hogy még esőt is tudsz idézni.)
CitableNode(urn:cts:fuTexts:gardonyi.aLathatatlanEmber.fu2019:XXXII.18,– Ha fölszabadulok, – feleltem – az első arany, a mely kezembe jut, a tiéd lesz.)
CitableNode(urn:cts:fuTexts:gardonyi.aLathatatlanEmber.fu2019:XXXII.19,– Én meg, – mondotta – neked adom feleségül a lányomat.)
CitableNode(urn:cts:fuTexts:gardonyi.aLathatatlanEmber.fu2019:XXXII.20,Lemosta a kezemről a földet. A fejemet is megnézte még egyszer, aztán megsimította az arczomat.)
CitableNode(urn:cts:fuTexts:gardonyi.aLathatatlanEmber.fu2019:XXXII.21,– Csak feküdj a napon! – szólt utolsó tanácsul. – A nap kiszívja a betegséget. Máskor is, ha beteg vagy, csak hivass engem. A kire én ráimádkozok, az mind meggyógyul, ha az Isten is akarja. Mert az én apám hires orvos volt. Atilla most is annak a poharából iszik. De nem is fog rajta semmi ártalom.)
CitableNode(urn:cts:fuTexts:gardonyi.aLathatatlanEmber.fu2019:XXXII.22,Később aztán járkálni is próbáltam. Persze csak bóczorogtam az udvaron. Csáthné két rend nyári ruhát adott: gyolcsból valót. Az nagy öröm volt nekem. Hegyesre pödörtem immáron jól megnőtt bajuszomat és a palota elé ültem.)
CitableNode(urn:cts:fuTexts:gardonyi.aLathatatlanEmber.fu2019:XXXII.23,Csáth egyszer meglát, szól, hogy menjek föl a szobájába.)
CitableNode(urn:cts:fuTexts:gardonyi.aLathatatlanEmber.fu2019:XXXII.24,– No, – gondoltam – kár volt még mutatkozni. Ha megint megharagszik, aligha ragaszt engem össze többé Bial táltos uram!)
CitableNode(urn:cts:fuTexts:gardonyi.aLathatatlanEmber.fu2019:XXXII.25,Hát Csáth zordul is fogadott.)
CitableNode(urn:cts:fuTexts:gardonyi.aLathatatlanEmber.fu2019:XXXII.26,– Folytassuk, – mondotta – a beszélgetést. Hát miért tettél engem bolonddá?)
CitableNode(urn:cts:fuTexts:gardonyi.aLathatatlanEmber.fu2019:XXXII.27,Az asszony meg az apja ott ült a szobában. Emőke is átlebbent a másik szobából, és az ajtófélfának támaszkodott.)
CitableNode(urn:cts:fuTexts:gardonyi.aLathatatlanEmber.fu2019:XXXII.28,És nézett rám aggodalmasan.)
CitableNode(urn:cts:fuTexts:gardonyi.aLathatatlanEmber.fu2019:XXXII.29,– Uram, – feleltem – lágyuljon meg a haragod irántam: nem vagyok talán annyira kormos, mint a milyennek látszom. Én, hogy a gazdámmal itt voltam, megszerettem a hun életet. Egy napon Szabad-Göröggel találkoztunk, a ki aranylánczoktól terhelten ékes hun ruhában jött elénk. Elmondta, hogy ő rab volt, de csatába ment a kazarokhoz az urával, s most a volt rab egy asztalnál eszik azzal, a kinek szolgált.)
CitableNode(urn:cts:fuTexts:gardonyi.aLathatatlanEmber.fu2019:XXXII.30,– Ez igaz, – felelte Csáth jóindulattal. – Hát ezt akartad utána csinálni?)
CitableNode(urn:cts:fuTexts:gardonyi.aLathatatlanEmber.fu2019:XXXII.31,– Ezt.)
CitableNode(urn:cts:fuTexts:gardonyi.aLathatatlanEmber.fu2019:XXXII.32,Emőke arcza kiderült. Tekintete meleg sugárral állt az arczomon. Óh, de szerettem volna tudni: mi volt akkor a gondolata?)
CitableNode(urn:cts:fuTexts:gardonyi.aLathatatlanEmber.fu2019:XXXII.33,Csáth pislogott:)
CitableNode(urn:cts:fuTexts:gardonyi.aLathatatlanEmber.fu2019:XXXII.34,– De hiszen Priszkosz fölszabadított téged, és előkelő állásra nevelt!)
CitableNode(urn:cts:fuTexts:gardonyi.aLathatatlanEmber.fu2019:XXXII.35,– Nem biztam az udvarban. Ott nők kormányoznak. Itt férfiak. Láttalak téged uram, és kinéztem az arczodból, hogy te jó ember vagy, uram. Gondoltam: beállok hozzád rabnak, s mihelyt háború lesz, melletted harczolok.)
CitableNode(urn:cts:fuTexts:gardonyi.aLathatatlanEmber.fu2019:XXXII.36,Csáth föl és alá járt a szobában.)
CitableNode(urn:cts:fuTexts:gardonyi.aLathatatlanEmber.fu2019:XXXII.37,– Ez derék, – szólott előttem megállva. – Ezt kellett volna rögtön mondanod, nem pedig alakoskodni! Most már nem adlak vissza Priszkosznak. Bizony nem engedem, hogy téntát nyalj többé! De ezt egyenesen is megmondhattad volna.)
CitableNode(urn:cts:fuTexts:gardonyi.aLathatatlanEmber.fu2019:XXXII.38,– Féltem uram, hogy visszafordítasz.)
CitableNode(urn:cts:fuTexts:gardonyi.aLathatatlanEmber.fu2019:XXXII.39,– Hát jól van. Rab maradsz, mert rabbá vetetted magadat, s nem volna értelme annak, hogy előbb szabadulj, mintsem hogy megérdemled. De mivel derék ember vagy, legelőször is visszakapod a pénzedet. Asszony, – szólt a feleségének – add vissza ennek a fiúnak az erszényét.)
CitableNode(urn:cts:fuTexts:gardonyi.aLathatatlanEmber.fu2019:XXXII.40,– Kérlek uram, – feleltem – légy olyan kegyes, tartsd magadnál. Én venni nem akarok semmit, nincs is szükségem semmire, csak a ti kegyelmes jóindulatotokra. Legfeljebb egy arany kellene belőle, hogy megajándékozzam Bial táltost.)
CitableNode(urn:cts:fuTexts:gardonyi.aLathatatlanEmber.fu2019:XXXII.41,– Retek neki, nem arany! – rikkantotta az asszony. – Majd bizony! Kapott egy bornyut, a miért gyógyított. Elég az neki.)
CitableNode(urn:cts:fuTexts:gardonyi.aLathatatlanEmber.fu2019:XXXII.42,Az az asszony mostoha anyja volt Emőkének. Azt hiszem, Csáth jobban félt tőle, mint Atillától.)
CitableNode(urn:cts:fuTexts:gardonyi.aLathatatlanEmber.fu2019:XXXII.43,Aznaptól kezdve kijártam minden délelőtt a 14–15 éves gyermekek közé nyilazni, lándsát dobni és lovagolni.)
CitableNode(urn:cts:fuTexts:gardonyi.aLathatatlanEmber.fu2019:XXXII.44,Persze csak azt gyakoroltam, a mit az egészséges karommal lehetett. Voltak ott tanítók, a kik mindent megmutattak az ijjhur-sodrásról a lovon való megfordulásig. De különösen a kürtjeleket kellett jól ismerni. Minden mozdulatra, minden harczi cselekedetre volt kürtjel. Azt a hunok gyermekkoruktól hallották, hát könnyű volt ismerniök, de énnekem mindaz új volt. Föl kellett jegyeznem, s otthon is tanultam.)
CitableNode(urn:cts:fuTexts:gardonyi.aLathatatlanEmber.fu2019:XXXII.45,Legnehezebb volt azonban a lovaglás. Én jól tudtam lovagolni: Konstantinápoly szemetes utczáin többnyire lovon jártunk, de azok a vad rohamok, a miket a hunoknál kellett csinálnom, mindig nyaktöréssel fenyegettek.)
CitableNode(urn:cts:fuTexts:gardonyi.aLathatatlanEmber.fu2019:XXXII.46,A roham mindig sűrű csapatban indult, s tova-tovább kiszélesedett a raj, mint a legyező. Az ellenség többnyire egy nyirfa liget volt, a melyet arra a czélra ültettek oda. A ligetnél ki kellett lőni a nyilakat, s a kürtszóra hirtelen megfordulni és visszavágtatni.)
CitableNode(urn:cts:fuTexts:gardonyi.aLathatatlanEmber.fu2019:XXXII.47,A csataviselt emberek magyarázták aztán, hogy a rohamot és visszafutást az igazi harczban néha háromszor is meg kell cselekedni. Az ellenség olyankor utána merészkedik a hunoknak. Akkor hirtelen meg kell fordulni és új nyilat kell lőni, azután szembe rugaszkodni a nyilaktól megzavart ellenségnek, és mikor már elértük őket, lándsát dobni rájok. A többi aztán kard, csákány, fokos, árkány és buzogány dolga.)
