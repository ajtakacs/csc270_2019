CitableNode(urn:cts:fuTexts:gardonyi.aLathatatlanEmber.fu2019:XVIII.1,Egy augusztusi estén elértük a Dunát, Atilla országának a határát.)
CitableNode(urn:cts:fuTexts:gardonyi.aLathatatlanEmber.fu2019:XVIII.2,A nap már lehajlóban volt, s Vigilász azt kérdezte Eszlásztól, hogy nem lenne-e jobb az innenső parton vonni sátort?)
CitableNode(urn:cts:fuTexts:gardonyi.aLathatatlanEmber.fu2019:XVIII.3,Mert a tulsó parton határsértőket és szökevényeket szoktak kivégezni, s a holttesteket ott hagyják a fákon intőjelül. Hát ez nem estére való látványosság.)
CitableNode(urn:cts:fuTexts:gardonyi.aLathatatlanEmber.fu2019:XVIII.4,Eszlász azt gondolta, hogy Vigilász a határőrző hunok kelletlenkedéseitől akarja magát kimélni.)
CitableNode(urn:cts:fuTexts:gardonyi.aLathatatlanEmber.fu2019:XVIII.5,– Dehogyis, – felelte. – A határőrök lapulnak, ha engem látnak. Gyerünk csak át. Ezzel is beljebb vagyunk.)
CitableNode(urn:cts:fuTexts:gardonyi.aLathatatlanEmber.fu2019:XVIII.6,A kürtjéhez nyult és hunosan megfujta.)
CitableNode(urn:cts:fuTexts:gardonyi.aLathatatlanEmber.fu2019:XVIII.7,De negyedóra is beletelt, míg megindult a komp a tulsó parton. Két födetlen fejü hun hajtotta át, gyorsan kapkodva a kötélhez.)
CitableNode(urn:cts:fuTexts:gardonyi.aLathatatlanEmber.fu2019:XVIII.8,– Ördög bujjék a bocskorotokba! – káromkodott Eszlász, – hol a pokolba tátogattok!)
CitableNode(urn:cts:fuTexts:gardonyi.aLathatatlanEmber.fu2019:XVIII.9,– Akasztanak, – felelte az egyik hun. – Azt néztük.)
CitableNode(urn:cts:fuTexts:gardonyi.aLathatatlanEmber.fu2019:XVIII.10,– Mi nézni való van azon, – dörmögött Eszlász. – Nektek itt a helyetek!)
CitableNode(urn:cts:fuTexts:gardonyi.aLathatatlanEmber.fu2019:XVIII.11,– Római szokás szerint akasztottak: keresztre, – mentegetődzött a hun. – Ilyet nem mindennap látni. Aztán nem is egyet, hanem kettőt.)
CitableNode(urn:cts:fuTexts:gardonyi.aLathatatlanEmber.fu2019:XVIII.12,Megpöködte a markát és megint szólt:)
CitableNode(urn:cts:fuTexts:gardonyi.aLathatatlanEmber.fu2019:XVIII.13,– A rómaiak bezzeg értik. Nem hiába tanult nép az, de tudják is a módját! Igaz-e Kovács!)
CitableNode(urn:cts:fuTexts:gardonyi.aLathatatlanEmber.fu2019:XVIII.14,– De igaz ám, – feleli a másik, – az hát mögemlögeti a másvilágon is, a kit így kűdenek oda.)
CitableNode(urn:cts:fuTexts:gardonyi.aLathatatlanEmber.fu2019:XVIII.15,Mink némán állottunk a lovaink mellett. A víz aranyosan vibrált a távolban. Az Iszter talán legnagyobb folyama a világnak. Engem mindig csodálkozás fog el, mikor azt a rengeteg édesvizet meglátom. De akkor valami nehéz érzéssel néztem.)
CitableNode(urn:cts:fuTexts:gardonyi.aLathatatlanEmber.fu2019:XVIII.16,A partra léptünk. Ott már tiz-tizenöt hun várt bennünket. Valamennyien ingben és gatyában voltak. A révész-gazda előlépett, és kérdezte Eszlászt, hogy mit parancsol?)
CitableNode(urn:cts:fuTexts:gardonyi.aLathatatlanEmber.fu2019:XVIII.17,– Süssetek két birkát, – felelte Eszlász. – De hamarosan! Ha marad belőle, a raboknak is juthat.)
CitableNode(urn:cts:fuTexts:gardonyi.aLathatatlanEmber.fu2019:XVIII.18,Eszlász mindig evett s mindig ivott és sokat pörölt, de máskülönben csupa jóság volt az az ember.)
CitableNode(urn:cts:fuTexts:gardonyi.aLathatatlanEmber.fu2019:XVIII.19,A szolgák egy kerek kopár térségen állították föl a sátorokat. Ott már készen voltak a lyukak és ki volt taposva a föld. Két kereskedőféle is sátorozott ott. Azok visszatérőben voltak Konstantinápolyba.)
CitableNode(urn:cts:fuTexts:gardonyi.aLathatatlanEmber.fu2019:XVIII.20,Ahogy megfordultam keletnek, csak összerettentem. Egy kis kopár dombon ott állt a két keresztfa s rajta fehérlett két meztelen ember.)
CitableNode(urn:cts:fuTexts:gardonyi.aLathatatlanEmber.fu2019:XVIII.21,Figyelmeztettem Vigilászt. Ő is összeborzadt.)
CitableNode(urn:cts:fuTexts:gardonyi.aLathatatlanEmber.fu2019:XVIII.22,– Eredj a sátorba! – kiáltott a fiára. – Oda ne nézz!)
CitableNode(urn:cts:fuTexts:gardonyi.aLathatatlanEmber.fu2019:XVIII.23,– Mit vétettek ezek? – kérdezte Eszlász az egyik huntól.)
CitableNode(urn:cts:fuTexts:gardonyi.aLathatatlanEmber.fu2019:XVIII.24,– Hát a gazemberek megölték a gazdájukat és megszöktek. Ide jönnek ma egy hete, hogy vigyük őket által. A révész-gazda látja a pofájukon, hogy rabszolgák. Azt mondja: hol a szabadságlevél? A két római megijed. Hebegnek, hogy elvesztették. Persze nekünk se kellett több, megfogtuk őket. Kivallattuk, hogy hová valók? Egy lovaslegény tegnap este hozta meg a hírit, hogy megölték az urukat, asszonyukat, két kis gyermeket is, s hogy föl kell őket itt a parton magasztalni. Hát a hóhér reggel az öregebbiket akasztotta föl, délután meg a fiatalabbikat.)
CitableNode(urn:cts:fuTexts:gardonyi.aLathatatlanEmber.fu2019:XVIII.25,Az egyik fölfeszített már mozdulatlan volt, de a másik szüntelen a fejét emelgette és jajgatott.)
CitableNode(urn:cts:fuTexts:gardonyi.aLathatatlanEmber.fu2019:XVIII.26,Odamentünk Vigilászszal és kérdeztük, hogy nincs-e valami izenete az otthonvalóinak?)
CitableNode(urn:cts:fuTexts:gardonyi.aLathatatlanEmber.fu2019:XVIII.27,De nem olyan állapotban volt az, hogy felelhetett volna. A verejték csurgott a homlokáról, a könny folyt a szeméből és a nyál a szájából, mint a veszett kutyának. Olykor hörgött, de oly irtózatos orrhangon, hogy rémes álmaimban mindig azt hallom. Egyszer meg fölemelte a fejét és így hörgött:)
CitableNode(urn:cts:fuTexts:gardonyi.aLathatatlanEmber.fu2019:XVIII.28,– Vizet, vizet!)
CitableNode(urn:cts:fuTexts:gardonyi.aLathatatlanEmber.fu2019:XVIII.29,A keresztfát valami húsz lovas hun állta körül. Előttük nők meg gyermekek bámészkodtak. Egy asszony ott ültében szoptatta a csecsemőjét. De a műveletlen ember érzéketlen. Olyan, mint a gyermek, a melyik madárral játszik. Nem érti azt, hogy a madár szenved. Látványosság és mulatság neki az. Ezek az emberek is itt ülnek. Érdekes nekik, hogyan hal meg az ember. Egyebet nem éreznek.)
CitableNode(urn:cts:fuTexts:gardonyi.aLathatatlanEmber.fu2019:XVIII.30,– Nincs-e bennetek emberi szív! – kiáltott rájok Vigilász.)
CitableNode(urn:cts:fuTexts:gardonyi.aLathatatlanEmber.fu2019:XVIII.31,– Uram, – felelte az egyik hun, – itt a fazék. Az imént hoztam neki.)
CitableNode(urn:cts:fuTexts:gardonyi.aLathatatlanEmber.fu2019:XVIII.32,– Hát hozz neki mégegyszer.)
CitableNode(urn:cts:fuTexts:gardonyi.aLathatatlanEmber.fu2019:XVIII.33,A kereszten szenvedő rabszolga annyi idős lehetett, mint én. A másik már meghalt. Az arczát nem lehetett látni, mert lefelé hajlott, s előre hullt hosszú ősz haja eltakarta.)
CitableNode(urn:cts:fuTexts:gardonyi.aLathatatlanEmber.fu2019:XVIII.34,Csak a szerencsétlen ifjú élt még. Azt alig fél órája szegezhették fel, mert a kezéből még csepegett a vér, és a lába alatt is tócsába gyűlt.)
CitableNode(urn:cts:fuTexts:gardonyi.aLathatatlanEmber.fu2019:XVIII.35,De ő nem a sebeket jajgatta, hanem hogy a háta fáj.)
CitableNode(urn:cts:fuTexts:gardonyi.aLathatatlanEmber.fu2019:XVIII.36,Aztán ismét vizet kért.)
CitableNode(urn:cts:fuTexts:gardonyi.aLathatatlanEmber.fu2019:XVIII.37,– Jaj a hátam! – hörögte időnkint.)
CitableNode(urn:cts:fuTexts:gardonyi.aLathatatlanEmber.fu2019:XVIII.38,A keresztfához még oda volt támasztva a hóhér létrája. A hun már visszatért. Fölment a létrán és odatartotta a fazekat a szenvedő szájához.)
CitableNode(urn:cts:fuTexts:gardonyi.aLathatatlanEmber.fu2019:XVIII.39,A hunok komoly érdeklődéssel nézték, hogy hogyan iszik.)
CitableNode(urn:cts:fuTexts:gardonyi.aLathatatlanEmber.fu2019:XVIII.40,A mint a víztől megenyhült, meglátott bennünket, s megismert a ruhánkról, hogy római alattvalók vagyunk.)
CitableNode(urn:cts:fuTexts:gardonyi.aLathatatlanEmber.fu2019:XVIII.41,– Könyörüljetek! – nyöszörögte. – Szúrjatok át!)
CitableNode(urn:cts:fuTexts:gardonyi.aLathatatlanEmber.fu2019:XVIII.42,Én nem bírtam tovább hallgatni, visszamentem a sátorokhoz, s egész este úgy éreztem, mintha jeges víz folyna az ereimben. Kis idő multán Vigilász is visszatért. Kérdezte Eszlászt, hogy nem lehetne-e átszúrni azt a szerencsétlent?)
CitableNode(urn:cts:fuTexts:gardonyi.aLathatatlanEmber.fu2019:XVIII.43,– Nem, – felelte Eszlász. – Gyilkos volt és szökevény. Kettős halállal kell az ilyennek meghalnia.)
CitableNode(urn:cts:fuTexts:gardonyi.aLathatatlanEmber.fu2019:XVIII.44,Mindnyájan fürödni mentünk, mert a nap forró volt és az út pora égető.)
CitableNode(urn:cts:fuTexts:gardonyi.aLathatatlanEmber.fu2019:XVIII.45,Mikor visszatértünk, már leáldozott a nap, s a messzeterjedő parti füzesből elhomályzott az éjszaka.)
CitableNode(urn:cts:fuTexts:gardonyi.aLathatatlanEmber.fu2019:XVIII.46,A révészek ott bámészkodtak már a tűz körül.)
CitableNode(urn:cts:fuTexts:gardonyi.aLathatatlanEmber.fu2019:XVIII.47,– Ember, – mondottam félrehúzódva egy hegyes süvegű hun legénynek. Igen sajnálom azt a keresztre feszített rabot. Nem szúrnád-e szíven jó pénzért?)
CitableNode(urn:cts:fuTexts:gardonyi.aLathatatlanEmber.fu2019:XVIII.48,– Lehet, – felelte hunyorítva. – Mit adsz?)
CitableNode(urn:cts:fuTexts:gardonyi.aLathatatlanEmber.fu2019:XVIII.49,– Egy aranyat.)
CitableNode(urn:cts:fuTexts:gardonyi.aLathatatlanEmber.fu2019:XVIII.50,A hun megpöngette egy kövön az aranyat s eltünt. Egyideig még hallottuk az éji csöndben a jajgatást. Azután egyszerre elcsöndesedett. Csak a legelő lovak halk fű-ropogtatását lehetett hallani az éjszakában.)
