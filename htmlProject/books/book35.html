CitableNode(urn:cts:fuTexts:gardonyi.aLathatatlanEmber.fu2019:XXXV.1,Csáth egész éven át mindennap Atillánál ebédelt. Én ezt eleinte dőzsölésnek véltem. Gondoltam, az ilyen barbár nép az evést ivást tartja az élet fő gyönyörüségének.)
CitableNode(urn:cts:fuTexts:gardonyi.aLathatatlanEmber.fu2019:XXXV.2,Ebben is tévedtem.)
CitableNode(urn:cts:fuTexts:gardonyi.aLathatatlanEmber.fu2019:XXXV.3,Azok az ebédek csak ünnepi alkalmakkor voltak zajosak, vagy ha Atilla idegeneket vendégelt meg. Máskor az ebéd mindig tanácskozás volt.)
CitableNode(urn:cts:fuTexts:gardonyi.aLathatatlanEmber.fu2019:XXXV.4,A király személye így családias körbe egyesítette a hun előkelőket. Mindegyik elmondhatta a véleményét, s a feltünőket megvitatták. Az öregek szava mindig sokat nyomott, s végül Atilla hozzáadta a maga okosságát. A szerint határoztak.)
CitableNode(urn:cts:fuTexts:gardonyi.aLathatatlanEmber.fu2019:XXXV.5,Ebéd után hol korábban, hol későbben szétoszlottak, ki-ki a maga dolgára. Atilla is vagy a feleségeit látogatta vagy a fiatalság hadi gyakorlatát nézte meg, vagypedig követeket fogadott, a kik minden világtájról sűrűn jártak hozzá.)
CitableNode(urn:cts:fuTexts:gardonyi.aLathatatlanEmber.fu2019:XXXV.6,Egy októberi esős napon estefelé a kovácsunk műhelye előtt ültem. Az udvar egyik sarkában dolgozott az az ember. Többnyire lovat patkolt s nyilakat kovácsolt.)
CitableNode(urn:cts:fuTexts:gardonyi.aLathatatlanEmber.fu2019:XXXV.7,Akkor éppen azzal foglalkozott, hogy a nyilak szárát bélyeggel sütötte be. A bélyeg ugyanaz volt, ami a családi jelvény: egy kézben két kard s a nap. Én is azokkal a nyilakkal lőttem. Gyakorlatok után a hun fiuk összeszedték az ellőtt nyilakat és a bélyegek szerint visszaosztották a tulajdonosaiknak.)
CitableNode(urn:cts:fuTexts:gardonyi.aLathatatlanEmber.fu2019:XXXV.8,Az én nyilaim fenyőfából készültek. A gazdám nyilai tengeri nádból. Most már a nagyobbik fiú is kapott nyilakat. Azok közönséges nádból készültek.)
CitableNode(urn:cts:fuTexts:gardonyi.aLathatatlanEmber.fu2019:XXXV.9,Hát ahogy ott nézem, milyen ügyesen tollazza a kovács a nyilakat, jön Kaza udvari szolga lelkendezve, hogy menjek föl üstöllést a palotába, Atilla elé.)
CitableNode(urn:cts:fuTexts:gardonyi.aLathatatlanEmber.fu2019:XXXV.10,Én csak eldöbbenek. Váltom a ruhámat hamarosan. Loholok át a palotába.)
CitableNode(urn:cts:fuTexts:gardonyi.aLathatatlanEmber.fu2019:XXXV.11,Szentül azt hittem, hogy Priszkosz érkezett meg és hogy megint megtörik valami csontomat.)
CitableNode(urn:cts:fuTexts:gardonyi.aLathatatlanEmber.fu2019:XXXV.12,De nem az volt. Amint bevezetnek, látom, hogy ott ül valami ötven ember a borszagú terem közepén Atilla körül az asztalnál. A király mellett jobbról Barcza, a király nagybátyja, balról Aladár. Ott van a fővezér, Csáth, Edekon, Dorog, Mácsa, Kászon, Vacsar, Upor, Bálán, Madarász, Damó, Zsögöd, Csomortán, az öreg Barakony (a Csáth apósa), Salló, Kontsagh, Hargita, Urkon, – szóval mind a főurak. Az asztal fehér abroszszal van beterítve. A terem oszlopain fáklyanagyságú viaszgyertyákat gyujtogatnak a szolgák. Kamocsa, egy kerekfejü s vastagnyakú hun beszél állva, Atilla felé fordultan. Az arczok nevetők, vörösek. Nagy a jókedv.)
CitableNode(urn:cts:fuTexts:gardonyi.aLathatatlanEmber.fu2019:XXXV.13,Kaza bevezet az ajtón. Várakoznunk kell, míg Kamocsa beszél. Az uram is int, hogy várjak, de Kamocsa épen végzi a beszédét. A kupáját fölemelve mondja:)
CitableNode(urn:cts:fuTexts:gardonyi.aLathatatlanEmber.fu2019:XXXV.14,– És most üdvözöllek, király uram. Nem tehetek másképen, mint hogy vőlegényi mivoltodban üdvözöljelek. S nem lehet az, hogy egyuttal arra is ne köszöntsem a poharamat, akit menyasszonyodként köszönteni most már kénytelen vagyok.)
CitableNode(urn:cts:fuTexts:gardonyi.aLathatatlanEmber.fu2019:XXXV.15,Harsogó nevetés követte ezeket a szavakat. Az öregek is döczögve nevettek. A vén Barakony az asztalra csapott és kiáltotta:)
CitableNode(urn:cts:fuTexts:gardonyi.aLathatatlanEmber.fu2019:XXXV.16,– Így van!)
CitableNode(urn:cts:fuTexts:gardonyi.aLathatatlanEmber.fu2019:XXXV.17,Atilla szintén mosolygott.)
CitableNode(urn:cts:fuTexts:gardonyi.aLathatatlanEmber.fu2019:XXXV.18,Először láttam mosolyogni s különös volt nekem. A zöld alma mikor pirosra változik, a komoly ember mikor mosolyog, mintha nem egy és ugyanaz volna. De csak a szeme mosolygott, az a rettenetes két fekete szeme, amelytől még a hegyek is reszkettek.)
CitableNode(urn:cts:fuTexts:gardonyi.aLathatatlanEmber.fu2019:XXXV.19,Perczekig tartott, míg elsimultak a derültség hullámai. Akkor a gazdám intett, hogy menjek hozzá.)
CitableNode(urn:cts:fuTexts:gardonyi.aLathatatlanEmber.fu2019:XXXV.20,Fölkelt és Atilla elé vezetett.)
CitableNode(urn:cts:fuTexts:gardonyi.aLathatatlanEmber.fu2019:XXXV.21,– Ime, uram, – mondotta – ez az a rabszolga, a kit említettem. Ez nem hazudik, ha fejbevered is.)
CitableNode(urn:cts:fuTexts:gardonyi.aLathatatlanEmber.fu2019:XXXV.22,A társaság elcsöndesült. Minden szem rámfordult.)
CitableNode(urn:cts:fuTexts:gardonyi.aLathatatlanEmber.fu2019:XXXV.23,Nem tudtam, mi a szokás: meghajoltam, aztán meg letérdeltem. Gondoltam: rabszolgának talán így illik.)
CitableNode(urn:cts:fuTexts:gardonyi.aLathatatlanEmber.fu2019:XXXV.24,– Kelj föl, – szólított meg Atilla. – Most már hun vagy, hát se ne térdelj, se ne hajladozzál.)
CitableNode(urn:cts:fuTexts:gardonyi.aLathatatlanEmber.fu2019:XXXV.25,Fölkeltem.)
CitableNode(urn:cts:fuTexts:gardonyi.aLathatatlanEmber.fu2019:XXXV.26,– Ösmered-e, – kérdezte – Honoria herczegleányt, harmadik Valentinián császárnak a hugát?)
CitableNode(urn:cts:fuTexts:gardonyi.aLathatatlanEmber.fu2019:XXXV.27,A teremben olyan csönd volt, hogy a fáklyaserczegést meg lehetett hallani.)
CitableNode(urn:cts:fuTexts:gardonyi.aLathatatlanEmber.fu2019:XXXV.28,– Egyszer láttam őt, – feleltem habozva – mikor még Konstantinápolyba volt bezárva.)
CitableNode(urn:cts:fuTexts:gardonyi.aLathatatlanEmber.fu2019:XXXV.29,– Él még?)
CitableNode(urn:cts:fuTexts:gardonyi.aLathatatlanEmber.fu2019:XXXV.30,– Azt hiszem uram, él még. Mikor én eljöttem élt. Ravennába vitték. Ott is fogva tartják.)
CitableNode(urn:cts:fuTexts:gardonyi.aLathatatlanEmber.fu2019:XXXV.31,– És miért tartják fogva?)
CitableNode(urn:cts:fuTexts:gardonyi.aLathatatlanEmber.fu2019:XXXV.32,– Azért, mert neked, király uram, ezelőtt tizenhat esztendővel jegygyűrüt küldött.)
CitableNode(urn:cts:fuTexts:gardonyi.aLathatatlanEmber.fu2019:XXXV.33,Atilla szemében megelégedés látszik. Körülpillant az urakon. Halk moraj és mozgolódás. Aztán ismét csend.)
CitableNode(urn:cts:fuTexts:gardonyi.aLathatatlanEmber.fu2019:XXXV.34,[Illustration: Csak én állok komolyan az egész társaságban.])
CitableNode(urn:cts:fuTexts:gardonyi.aLathatatlanEmber.fu2019:XXXV.35,– És miféle isten teremtése az? – kérdezte tovább Atilla.)
CitableNode(urn:cts:fuTexts:gardonyi.aLathatatlanEmber.fu2019:XXXV.36,– Azt mondják: bolond.)
CitableNode(urn:cts:fuTexts:gardonyi.aLathatatlanEmber.fu2019:XXXV.37,Erre szavaimra kitört a nevetés. Kitört, mint a vezuvi kráter. Csáthra pillantottam, hogy miért nevetnek? Csáth a kezével intett, hogy jól van. De ő is nevetett. Aladár királyfinak minden foga fehérlett a nevetésben.)
CitableNode(urn:cts:fuTexts:gardonyi.aLathatatlanEmber.fu2019:XXXV.38,Atilla aztán tovább kérdezett:)
CitableNode(urn:cts:fuTexts:gardonyi.aLathatatlanEmber.fu2019:XXXV.39,– És úgy ábrázatra milyen az a herczegnő?)
CitableNode(urn:cts:fuTexts:gardonyi.aLathatatlanEmber.fu2019:XXXV.40,Nagy csend. Összeszorított ajkak. Csak a szemek nevetnek rám.)
CitableNode(urn:cts:fuTexts:gardonyi.aLathatatlanEmber.fu2019:XXXV.41,– Csak arra emlékszem, hogy hosszú orra van, mint Nagy Theodoziusz minden ivadékának és hogy az arcza hervadt.)
CitableNode(urn:cts:fuTexts:gardonyi.aLathatatlanEmber.fu2019:XXXV.42,A nevetés kidurran. Nagyhajú Dorog szinte fetreng belé a széken. Atilla nagybátyja, Barcza arczán öreg könnyet látok lecsordulni, testének nagy hája szinte reng a nevetéstől.)
CitableNode(urn:cts:fuTexts:gardonyi.aLathatatlanEmber.fu2019:XXXV.43,Atilla is hátrahajlik a széken és hunyorgón mosolyog.)
CitableNode(urn:cts:fuTexts:gardonyi.aLathatatlanEmber.fu2019:XXXV.44,Csak én állok komolyan az egész társaságban, mint a bolond. A zürzavaros hangokból a fülem kihalászni próbálja a nevetés okát, de hasztalan: ötven ember beszél és nevet egyszerre.)
CitableNode(urn:cts:fuTexts:gardonyi.aLathatatlanEmber.fu2019:XXXV.45,Végre Atilla fölemeli az ujját, s minden elcsöndesül.)
CitableNode(urn:cts:fuTexts:gardonyi.aLathatatlanEmber.fu2019:XXXV.46,– Fiú, – szólt ismét hozzám – mondd meg nekem, hogyan gondolkoznak rólam, mit beszélnek rólam a római birodalomban.)
CitableNode(urn:cts:fuTexts:gardonyi.aLathatatlanEmber.fu2019:XXXV.47,A kérdése nyájas, de én lelkemben mégis remegek belé. Nem tudom mihez mérni a szavamat, nincs vezérgondolatom. A nagy vidámságban egyedül én állok tájékozatlanul. Azonban Atillát nem szabad várakoztatni, – feleltem:)
CitableNode(urn:cts:fuTexts:gardonyi.aLathatatlanEmber.fu2019:XXXV.48,– Hát uram, az udvarnál azt tartják rólad, hogy különös fajta oroszlán vagy, a kit aranynyal kell etetni, különben széttéped a világot.)
CitableNode(urn:cts:fuTexts:gardonyi.aLathatatlanEmber.fu2019:XXXV.49,– Nem az udvart kérdezem. Az csak kis társaság, az ismer engem. Hanem azt mondd meg, hogy úgy általában abban a nagy birodalomban mit beszélnek rólam?)
CitableNode(urn:cts:fuTexts:gardonyi.aLathatatlanEmber.fu2019:XXXV.50,– Semmi jót, uram.)
CitableNode(urn:cts:fuTexts:gardonyi.aLathatatlanEmber.fu2019:XXXV.51,A gazdámra pillantottam. Láttam, hogy a szeme gyönyörűségtől ragyogva áll rajtam. Int a fejével, hogy csak beszéljek bátran. Én hát vakmerő nyíltsággal folytatom:)
CitableNode(urn:cts:fuTexts:gardonyi.aLathatatlanEmber.fu2019:XXXV.52,– Az a vélemény rólad, felséges király uram, hogy boszorkánytól született szörnyűség vagy mint minden hun. Ezenkívül azt beszélik, hogy a fejed kopasz, az orrod olyan, mint a disznóé, a füled lelóg, mint a kutyáé és beszélni nem tudsz, csak morogni.)
CitableNode(urn:cts:fuTexts:gardonyi.aLathatatlanEmber.fu2019:XXXV.53,A kaczagásnak olyan vihara tört ki a teremben, hogy magam is alig birtam a komolyságomat megtartani.)
CitableNode(urn:cts:fuTexts:gardonyi.aLathatatlanEmber.fu2019:XXXV.54,Az emberek vonaglottak. Eszlász elkékült arczczal ordított, Berki fuldokolva röhögött. A fővezér szeméből patakzott a könny. A gazdám üvöltve verte az asztalt. De még a király mögött álló szolgák is kunczogtak. Tomor pohárnok befogta a száját, s ide-oda tekergett Aladár mögött, hogy nem mert hangosan nevetni. De a többi, az szabadon eresztette a kaczagását. Én olyan nevetést, olyan hahotázást, röhögést, nyerítést életemben nem láttam. Volt olyan főúr, a ki lefordult a székről s a földön kinlódva rángatta a nevetés görcse. Még az agg Barakony is kipirosodott arczczal döczögött és rázta a kezefejét a levegőben.)
CitableNode(urn:cts:fuTexts:gardonyi.aLathatatlanEmber.fu2019:XXXV.55,Én csak Atillára néztem. Az ő arczán ismét az a finom mosolygás játszott át, a mi előbb. A mily sötét és félelmes volt az az arcz örökké nyugodt komolyságában, ép oly kellemes volt, mikor a vidámságnak sugara vonult át rajta.)
CitableNode(urn:cts:fuTexts:gardonyi.aLathatatlanEmber.fu2019:XXXV.56,Azon aggódtam, hogy talán a bolond Cerkó szerepébe estem, s ezt rab létemre se tartottam volna szerencsémnek, azonban Atilla intett, hogy elmehetek.)
CitableNode(urn:cts:fuTexts:gardonyi.aLathatatlanEmber.fu2019:XXXV.57,A gazdám azon a napon csak estefelé tért haza.)
CitableNode(urn:cts:fuTexts:gardonyi.aLathatatlanEmber.fu2019:XXXV.58,Megvártam őt az ajtóban, hogy talán szól valamit, s magamban röstelkedtem, hogy én ezeknek a barbároknak voltam ma nevetsége. De csak tudnám, hogy miért? Holnap reggel át is megyek Kazához, hogy világosítson meg, különben örökké fog az a nevetés bosszantani.)
CitableNode(urn:cts:fuTexts:gardonyi.aLathatatlanEmber.fu2019:XXXV.59,Csáth ragyogó arczczal ült a lován. A szája még akkor is nevetőre állott.)
CitableNode(urn:cts:fuTexts:gardonyi.aLathatatlanEmber.fu2019:XXXV.60,Leugrott a lováról és hozzám fordult:)
CitableNode(urn:cts:fuTexts:gardonyi.aLathatatlanEmber.fu2019:XXXV.61,– No fiú, – mondotta a vállamra csapva, – kitettél magadért. Ma este jutalmul velem vacsorázol. Rab vagy, de velem vacsorázol!)
CitableNode(urn:cts:fuTexts:gardonyi.aLathatatlanEmber.fu2019:XXXV.62,Ez olyan kegyesség volt, a minőben a Csáth házánál rab még nem részesült.)
CitableNode(urn:cts:fuTexts:gardonyi.aLathatatlanEmber.fu2019:XXXV.63,Vacsora alatt aztán elmondta a feleségének, hogy én milyen bátran viselkedtem Atilla előtt.)
CitableNode(urn:cts:fuTexts:gardonyi.aLathatatlanEmber.fu2019:XXXV.64,– Napok óta főzzük a fejünket, – úgymond – hogy hogyan kössünk bele a római birodalomba? Már indultunk volna, ha ki nem adják a Krizafiosz fejét, de kiadták a gyávák! Atillát ette a méreg, hogy nincs okunk fegyvert csatolni. Végre eszébe jut, hogy ezelőtt tizenöt esztendővel valami bolondos herczeglány jegygyűrüt küldött neki. Keresteti a gyűrüt: megvan még. Hivatja Rusztit. Kiolvassák a régi irásokból, hogy Honoria a neve a herczeglánynak. Hát már most az keresztény, Atilla meg pogány, s ezenfelül Atilláról az a hír, hogy nyers húst eszik, röfög és ördögi ábrázatú. Atilla követeket küld holnap Rómába a menyasszonyáért.)
CitableNode(urn:cts:fuTexts:gardonyi.aLathatatlanEmber.fu2019:XXXV.65,Egyszerre megvilágosodott nekem minden. De szinte vaczogott a fogam a barbárok rettenetes ravaszságától.)
CitableNode(urn:cts:fuTexts:gardonyi.aLathatatlanEmber.fu2019:XXXV.66,– Ezen mulattunk ma példátlan szélesen, – folytatta Csáth. – Az a róka Edekon nagy komoly képpel fölveti a kérdést, hogy uram király, mi lesz, ha a menyasszonyt kiadják?)
CitableNode(urn:cts:fuTexts:gardonyi.aLathatatlanEmber.fu2019:XXXV.67,Aztán elbeszélte, hogy én miket mondottam Atillának és hogy milyen nyugodtan és bátran állottam előtte.)
CitableNode(urn:cts:fuTexts:gardonyi.aLathatatlanEmber.fu2019:XXXV.68,Én az asztal végén csendesen, megvontan, a szememet lesütve ültem. Alig ettem nehány falatot.)
CitableNode(urn:cts:fuTexts:gardonyi.aLathatatlanEmber.fu2019:XXXV.69,Mindössze kétszer pillantottam föl, s akkor lopva Emőkén is átsímult a tekintetem.)
CitableNode(urn:cts:fuTexts:gardonyi.aLathatatlanEmber.fu2019:XXXV.70,Mikor Csáth engem dicsért, éreztem, hogy Emőke mosolyog, s tekintete az arczomon pihen.)
