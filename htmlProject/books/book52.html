CitableNode(urn:cts:fuTexts:gardonyi.aLathatatlanEmber.fu2019:LII.1,Oh áldott napfény áldott hajnala! Csakhogy újra mossa hűsítő harmatod eltikkadt arczomat!)
CitableNode(urn:cts:fuTexts:gardonyi.aLathatatlanEmber.fu2019:LII.2,Álomból ébredek-e? vagy ájulásból? nem tudom. De a szemem szinte iszsza az ég gyönyörű pirosságát! A fejem oly nehéz, hogy alig birom fölemelni. Talán a sisaktól? Csakugyan a fejemen van még. De a kezem is, mintha ólomból volna. Össze kell szednem minden erőmet, hogy le tudjam venni a sisakot.)
CitableNode(urn:cts:fuTexts:gardonyi.aLathatatlanEmber.fu2019:LII.3,Most a fejem is fáj.)
CitableNode(urn:cts:fuTexts:gardonyi.aLathatatlanEmber.fu2019:LII.4,Nézem a sisakot. Be van horpadva, szakadva. Nyulok a fejemre. A hajam össze van tapadva a vértől. A sisak beszakadásán látom, hogy pallossal csaptak reám, még pedig hátulról. Nem merem megtapogatni a fejemet.)
CitableNode(urn:cts:fuTexts:gardonyi.aLathatatlanEmber.fu2019:LII.5,Körülnézek.)
CitableNode(urn:cts:fuTexts:gardonyi.aLathatatlanEmber.fu2019:LII.6,Két ló között ülök, s körülöttem frankok, hunok és burgundok hevernek mozdulatlanul. Kettő arczczal van fölfelé. Az egyik bozontos szakállú burgund. A másik egy fiatal frank, a kinek kicsüng az egyik szeme. Túlfelől négy fegyveres holttest fekszik egymáson, s egy ötödik mint valami diványon ül rajtok, s mintha mellére hajló fejjel aludnék. Hun az, és dárda van átütve rajta.)
CitableNode(urn:cts:fuTexts:gardonyi.aLathatatlanEmber.fu2019:LII.7,Rákiáltok:)
CitableNode(urn:cts:fuTexts:gardonyi.aLathatatlanEmber.fu2019:LII.8,– Öcsöd!)
CitableNode(urn:cts:fuTexts:gardonyi.aLathatatlanEmber.fu2019:LII.9,Nem felel. Nem is mozdul.)
CitableNode(urn:cts:fuTexts:gardonyi.aLathatatlanEmber.fu2019:LII.10,A csatatér holttesttel van tele. Emberek, paripák, fegyverek rendetlen összevisszaságban. Egy meztelen kar is fekszik itt magányosan. Vállban csapta le valaki. Az ujján aranygyűrű. És véres az egész kar.)
CitableNode(urn:cts:fuTexts:gardonyi.aLathatatlanEmber.fu2019:LII.11,Most csönd van. Nem nyöszörög, nem jajgat senki. A levegő hűvös, noha érzem, hogy sebláz forrózza a fejemet.)
CitableNode(urn:cts:fuTexts:gardonyi.aLathatatlanEmber.fu2019:LII.12,Végignézek magamon. Megfeketült vér végig a ruhám. A köntösöm, nadrágom megszakadozott. Ki van a meztelen mellem, és az is véres.)
CitableNode(urn:cts:fuTexts:gardonyi.aLathatatlanEmber.fu2019:LII.13,Megpróbálok fölhuzakodni. A bal lábam jó, de a jobb láb… erős fájdalom késztet vigyázatra. Látom, hogy a térdem megdagadt.)
CitableNode(urn:cts:fuTexts:gardonyi.aLathatatlanEmber.fu2019:LII.14,A bal lábam és kezem segítségével mégis föl tudok húzódni. Egy frank harczos fekszik fej nélkül, hanyatt a ló mellett, s görcsösen szorítja most is a dárdáját.)
CitableNode(urn:cts:fuTexts:gardonyi.aLathatatlanEmber.fu2019:LII.15,A dárda hegye felém áll. Csak a kezemet kell kinyújtanom. De még így is csavarnom kell egyet rajta, hogy kivegyem a kezéből.)
CitableNode(urn:cts:fuTexts:gardonyi.aLathatatlanEmber.fu2019:LII.16,A dárda segítségével föl tudok ülni a ló tomporára.)
CitableNode(urn:cts:fuTexts:gardonyi.aLathatatlanEmber.fu2019:LII.17,Látom a mezőt nagy messzeségben. Nincs egy négyszögölnyi tiszta tér rajta. Össze-vissza fekvő ló és ember. Egy frank halott négykézláb áll. Érthetetlen.)
CitableNode(urn:cts:fuTexts:gardonyi.aLathatatlanEmber.fu2019:LII.18,Amint a reggeli párának az utolsó fátyola is elszáll, ellátok a hun táborig.)
CitableNode(urn:cts:fuTexts:gardonyi.aLathatatlanEmber.fu2019:LII.19,A szekerek várfalformán körítik, s előttök lovas őrök állnak mindenfelé.)
CitableNode(urn:cts:fuTexts:gardonyi.aLathatatlanEmber.fu2019:LII.20,Nézem a római tábort, azaz hogy nézném, de nem látom semerre.)
CitableNode(urn:cts:fuTexts:gardonyi.aLathatatlanEmber.fu2019:LII.21,A fejem nehéz. A nyelvem száraz, mint a tapló.)
CitableNode(urn:cts:fuTexts:gardonyi.aLathatatlanEmber.fu2019:LII.22,Ha valaki egy pohár vizet adna, odaadnám érte a hátralevő életemet.)
CitableNode(urn:cts:fuTexts:gardonyi.aLathatatlanEmber.fu2019:LII.23,Igy mulik el egy negyedóra.)
CitableNode(urn:cts:fuTexts:gardonyi.aLathatatlanEmber.fu2019:LII.24,Ekkor a hun tábor felől kürtölést és kiáltásokat hallok.)
CitableNode(urn:cts:fuTexts:gardonyi.aLathatatlanEmber.fu2019:LII.25,Arra fordítom a fejemet.)
CitableNode(urn:cts:fuTexts:gardonyi.aLathatatlanEmber.fu2019:LII.26,Látom, hogy a lovas őrök errefelé jönnek. A lovak nagy szökemlésekkel közelítenek felém.)
CitableNode(urn:cts:fuTexts:gardonyi.aLathatatlanEmber.fu2019:LII.27,Intek nekik, hogy hozzám! De azok csak a messzeséget vizsgálják.)
CitableNode(urn:cts:fuTexts:gardonyi.aLathatatlanEmber.fu2019:LII.28,Az egyik mellettem vágtat el. Rám se néz. Összevissza nyargalnak, mintha megvesztek volna!)
CitableNode(urn:cts:fuTexts:gardonyi.aLathatatlanEmber.fu2019:LII.29,Időnkint hallom a kiáltásukat:)
CitableNode(urn:cts:fuTexts:gardonyi.aLathatatlanEmber.fu2019:LII.30,– Megszöktek!)
CitableNode(urn:cts:fuTexts:gardonyi.aLathatatlanEmber.fu2019:LII.31,Egyrésze tovább halad kelet felé, másrésze visszanyargal.)
CitableNode(urn:cts:fuTexts:gardonyi.aLathatatlanEmber.fu2019:LII.32,A tábor fölzendül, mint a méhkas. Hallom a síposok vidám zenéjét, s a folyton erősödő zürzavaros lármát.)
CitableNode(urn:cts:fuTexts:gardonyi.aLathatatlanEmber.fu2019:LII.33,Most már tudom, minek örülnek: a rómaiak megszöktek az éjjel.)
CitableNode(urn:cts:fuTexts:gardonyi.aLathatatlanEmber.fu2019:LII.34,Várom, hogy kidől a táborból a sokaság és fölszedi a halottakat, sebesülteket. De nem jönnek. Atilla bizonyosan cselt gyanít s együtttartja a tábort; csupán néhány száz lovas repül szét a világ minden tája felé, hogy fölfedezze a netalán lappangó ellenséget.)
CitableNode(urn:cts:fuTexts:gardonyi.aLathatatlanEmber.fu2019:LII.35,Félóra mulva mégis látom, hogy előözönlenek a szekerek közül a papok, a jámborok, meg a halászugorok.)
CitableNode(urn:cts:fuTexts:gardonyi.aLathatatlanEmber.fu2019:LII.36,A csatamezőn itt-ott kezek és süvegek emelkednek föl, s kiáltozás kezdődik:)
CitableNode(urn:cts:fuTexts:gardonyi.aLathatatlanEmber.fu2019:LII.37,– Ide! Ide!)
CitableNode(urn:cts:fuTexts:gardonyi.aLathatatlanEmber.fu2019:LII.38,Egy fűzfavesszőből font paizs hever a közelemben. Beleszúrom a dárdát és fölemelem.)
CitableNode(urn:cts:fuTexts:gardonyi.aLathatatlanEmber.fu2019:LII.39,– Ide! Ide!)
CitableNode(urn:cts:fuTexts:gardonyi.aLathatatlanEmber.fu2019:LII.40,De mikor jutnak el hozzám!)
CitableNode(urn:cts:fuTexts:gardonyi.aLathatatlanEmber.fu2019:LII.41,Végre lovasok is szállingóznak elő, s bejárják a csatateret. Nem vesznek föl senkit, csak amint látom, a holtakat nézik.)
CitableNode(urn:cts:fuTexts:gardonyi.aLathatatlanEmber.fu2019:LII.42,Egy óra eltelik belé, míg hozzám jut egy. Kiáltok neki:)
CitableNode(urn:cts:fuTexts:gardonyi.aLathatatlanEmber.fu2019:LII.43,– Bátyám!)
CitableNode(urn:cts:fuTexts:gardonyi.aLathatatlanEmber.fu2019:LII.44,– Mingyárt jönnek érted is, – feleli jólelkűen.)
CitableNode(urn:cts:fuTexts:gardonyi.aLathatatlanEmber.fu2019:LII.45,– Mért nem jön ki az egész tábor, – szóltam panaszosan – hiszen sokan vagyunk sebesültek?)
CitableNode(urn:cts:fuTexts:gardonyi.aLathatatlanEmber.fu2019:LII.46,– Atilla nem ereszti – feleli a lovas. – Még meglehet, hogy a római a hátunkba kerül.)
CitableNode(urn:cts:fuTexts:gardonyi.aLathatatlanEmber.fu2019:LII.47,S tovább haladt.)
CitableNode(urn:cts:fuTexts:gardonyi.aLathatatlanEmber.fu2019:LII.48,Egy másik sebesült kiáltott:)
CitableNode(urn:cts:fuTexts:gardonyi.aLathatatlanEmber.fu2019:LII.49,– Ki volt az a király, a kit az éjjel temettek?)
CitableNode(urn:cts:fuTexts:gardonyi.aLathatatlanEmber.fu2019:LII.50,– Theodorik, – felelte a lovas.)
CitableNode(urn:cts:fuTexts:gardonyi.aLathatatlanEmber.fu2019:LII.51,S a halottakat átugrálva ment tovább. Aztán sokáig nem közelített felénk senki.)
CitableNode(urn:cts:fuTexts:gardonyi.aLathatatlanEmber.fu2019:LII.52,Pedig a táborból folyton özönlöttek még kifelé és szedték a halottakon levő kincseket s fegyvereket. A főrend bent a táborban vigadott: kihallatszott hozzánk a síposok zenéje.)
CitableNode(urn:cts:fuTexts:gardonyi.aLathatatlanEmber.fu2019:LII.53,A kezem már százszor elfáradt az integetésben, s az örökkévalóság órája is lejárt, mikorra hozzám is elérkezett végre a segítő kéz.)
CitableNode(urn:cts:fuTexts:gardonyi.aLathatatlanEmber.fu2019:LII.54,Adtak innom, s targonczára tettek. A patakhoz vittek, a hová a többi sebesültet is hordták.)
CitableNode(urn:cts:fuTexts:gardonyi.aLathatatlanEmber.fu2019:LII.55,A patak még akkor is vörösbor színű volt. A partján tömérdek halott hevert.)
CitableNode(urn:cts:fuTexts:gardonyi.aLathatatlanEmber.fu2019:LII.56,A papok, szarmata asszonyok és az ugorok mostak, kötöztek bennünket, míg a többi a harcztéren bolyongott és összeszedte az értékeket.)
CitableNode(urn:cts:fuTexts:gardonyi.aLathatatlanEmber.fu2019:LII.57,Hallottam, hogy csupán lónyeregből szedtek vagy száz szekérre valót. De felét se vitték el: máglyákat raktak belőle a mezőn, hogy elégessék rajta azokat a halottakat, a kik vagy előkelő urak voltak, vagy csapatvezetők, vagy zoltánok. Némelyik máglya csupa törött lándzsanyelekből, fapajzsokból és kocsirészekből rakódott.)
CitableNode(urn:cts:fuTexts:gardonyi.aLathatatlanEmber.fu2019:LII.58,Azokat a hunokat is máglyára hordták, a kiknek az élők között maradt atyjafia.)
CitableNode(urn:cts:fuTexts:gardonyi.aLathatatlanEmber.fu2019:LII.59,Nekem csak a fejemen meg a lábamon volt seb. Azt mondanám: szörnyűség volt a lábamra ránézni, de vétkezném a panaszommal, mert hiszen olyan sebesülteket láttam, hogy behunytam a szememet.)
CitableNode(urn:cts:fuTexts:gardonyi.aLathatatlanEmber.fu2019:LII.60,Azok a jó pogány papok! Áldja meg az Isten különösen Szodorót közöttük, az kötötte be a lábamat egy bellonot halottról szakított vászonnal.)
CitableNode(urn:cts:fuTexts:gardonyi.aLathatatlanEmber.fu2019:LII.61,De ezer meg ezer sebesült vár az ápolásra; arra már nem kaptam embert, hogy a gazdámhoz vigyenek.)
CitableNode(urn:cts:fuTexts:gardonyi.aLathatatlanEmber.fu2019:LII.62,Hiába kiáltottam, hol Bialra, hol Bucsára, hol az ugoroknak, hol az asszonyoknak.)
CitableNode(urn:cts:fuTexts:gardonyi.aLathatatlanEmber.fu2019:LII.63,Ott hagytak bennünket a parton. Tettek a fejünk alá vánkosul nyerget, lófejet, süveget, s azt mondták, várjuk meg, míg ránk is kerül sor.)
CitableNode(urn:cts:fuTexts:gardonyi.aLathatatlanEmber.fu2019:LII.64,Az egészségesek persze vagy mulattak, vagy zsákmányoltak. Mink meg ott feküdtünk az égető napon, a legyek ellen harczolva s rettegve, hogy egyszer csak fölkerekedik a tábor, s elhagynak bennünket, – a hollóknak.)
CitableNode(urn:cts:fuTexts:gardonyi.aLathatatlanEmber.fu2019:LII.65,Az öreg Lúpusz püspök is ott szorgalmatoskodott a sebesültek között. Rákiáltottam latinul:)
CitableNode(urn:cts:fuTexts:gardonyi.aLathatatlanEmber.fu2019:LII.66,– Uram, egy szóra!)
CitableNode(urn:cts:fuTexts:gardonyi.aLathatatlanEmber.fu2019:LII.67,Ő aztán hozzám is jött, s igérte, hogy estére, mikor visszatér a táborba, értesíti Csáthot. De nem tért vissza. Ott hált a sebesültek között.)
CitableNode(urn:cts:fuTexts:gardonyi.aLathatatlanEmber.fu2019:LII.68,Másnap Atilla belovagolta a csatateret. Eljött hozzánk is, és itt-ott vigasztaló szót mondott. De a gazdám nem volt a kiséretében. Meghalt-e? vagy részegen feküdt? nem tudtam.)
CitableNode(urn:cts:fuTexts:gardonyi.aLathatatlanEmber.fu2019:LII.69,Már akkor forróság volt rajtam. Egyszer fölültem és vért hánytam.)
CitableNode(urn:cts:fuTexts:gardonyi.aLathatatlanEmber.fu2019:LII.70,Arra a mellettem fekvő sebesült, egy Esztár nevű zoltán rám kiáltott:)
CitableNode(urn:cts:fuTexts:gardonyi.aLathatatlanEmber.fu2019:LII.71,– Tyhű az apád sarkantyúját, csoma van tebenned!)
CitableNode(urn:cts:fuTexts:gardonyi.aLathatatlanEmber.fu2019:LII.72,Akkor már magam is tudtam. A torkom, hónaljam meg volt dagadva. A csatából megmenekültem. A pestisbe bele estem.)
