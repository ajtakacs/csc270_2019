CitableNode(urn:cts:fuTexts:gardonyi.aLathatatlanEmber.fu2019:XXVII.1,A következő napokon még erősebb sajtó alá került az érzékenységem.)
CitableNode(urn:cts:fuTexts:gardonyi.aLathatatlanEmber.fu2019:XXVII.2,A cselédek barátságtalanok voltak irántam, a míg egyszerű görög fogolyként jelentem meg köztük. Megszokták, hogy foglyok változnak az udvaron, s mindössze annyi érdekelte őket, hogy előkelő származású vagyok-e és hogy várok-e váltságot?)
CitableNode(urn:cts:fuTexts:gardonyi.aLathatatlanEmber.fu2019:XXVII.3,Amint megtudták, hogy az apám mezitláb jár és hogy soha senkinek eszébe nem jut az én kiváltásom, megszünt az érdeklődés. Ilyen megjegyzéseket hallottam:)
CitableNode(urn:cts:fuTexts:gardonyi.aLathatatlanEmber.fu2019:XXVII.4,– A kezed ugyan uras. No majd itt megvastagodik a tenyered.)
CitableNode(urn:cts:fuTexts:gardonyi.aLathatatlanEmber.fu2019:XXVII.5,A másik:)
CitableNode(urn:cts:fuTexts:gardonyi.aLathatatlanEmber.fu2019:XXVII.6,– A haját is szagosítja. Kopi, gondoskodjál reggel mandulatej-mosdóvízről.)
CitableNode(urn:cts:fuTexts:gardonyi.aLathatatlanEmber.fu2019:XXVII.7,Az említett Kopi vízhordó mindenes volt.)
CitableNode(urn:cts:fuTexts:gardonyi.aLathatatlanEmber.fu2019:XXVII.8,A harmadik:)
CitableNode(urn:cts:fuTexts:gardonyi.aLathatatlanEmber.fu2019:XXVII.9,– Nem szoktál-e selyem ágyon feküdni? Mert itt azt meg kell szoknod.)
CitableNode(urn:cts:fuTexts:gardonyi.aLathatatlanEmber.fu2019:XXVII.10,És röhögtek.)
CitableNode(urn:cts:fuTexts:gardonyi.aLathatatlanEmber.fu2019:XXVII.11,– Embertársaim, – feleltem nyugodtan, – mindenkor örülök, ha jókedvet okozok nektek. De ne rosszakarattal tréfáljatok velem. Szomorú vagyok. Elhagyottnak érzem magamat. Szolga vagyok, de szolgája leszek mindegyiteknek, a ki kiméletet tanusít irántam.)
CitableNode(urn:cts:fuTexts:gardonyi.aLathatatlanEmber.fu2019:XXVII.12,Egy perczre elhalgattak. Azután a vízhordó szólalt meg először (egy nyomorék, sánta hun), a kinek mindig tréfára állt a bajusza.)
CitableNode(urn:cts:fuTexts:gardonyi.aLathatatlanEmber.fu2019:XXVII.13,– Olyan urasan beszélsz, mint valami gyiák. Te talán a rovást is érted?)
CitableNode(urn:cts:fuTexts:gardonyi.aLathatatlanEmber.fu2019:XXVII.14,– Tud ez mindent, – szólt közbe a horgasorrú cseléd, – a hogy az úrnak elmondta, hogy mit tud, csuda volt, de köszönni mégse tudott.)
CitableNode(urn:cts:fuTexts:gardonyi.aLathatatlanEmber.fu2019:XXVII.15,Erre megint kaczagtak.)
CitableNode(urn:cts:fuTexts:gardonyi.aLathatatlanEmber.fu2019:XXVII.16,De a durva tréfálkozás csak akkor vált gyülöletté, mikor azt látták, hogy engem Csáth magával hordoz. Napokig nem szólt hozzám egyik se. Ha köszöntem, nem feleltek. Ha feléjök mentem, elfordultak.)
CitableNode(urn:cts:fuTexts:gardonyi.aLathatatlanEmber.fu2019:XXVII.17,Egyszer, mikor bemegyek közéjök ebédelni, Rába asszony, a szakácsné, csodálkozva szólott:)
CitableNode(urn:cts:fuTexts:gardonyi.aLathatatlanEmber.fu2019:XXVII.18,– Minek jösz te ide? Azt hallottam, hogy ma az úrral ebédelsz!)
CitableNode(urn:cts:fuTexts:gardonyi.aLathatatlanEmber.fu2019:XXVII.19,– A ki beáll kutyának, – szólott Uzura, az ajtónálló, – ott a helye a gazda asztala körül.)
CitableNode(urn:cts:fuTexts:gardonyi.aLathatatlanEmber.fu2019:XXVII.20,– Érti ez a hizelgést, – fűzte tovább Karacs, egy soványképű fekete kazár, – úgy hajlong az úr előtt, mint valami római szenátor.)
CitableNode(urn:cts:fuTexts:gardonyi.aLathatatlanEmber.fu2019:XXVII.21,Hallgattam. Nem állok szóba velök, – gondoltam. A műveletlen emberek olyanok, mint az ebek: nem tűrik az idegent, a míg meg nem szokják.)
CitableNode(urn:cts:fuTexts:gardonyi.aLathatatlanEmber.fu2019:XXVII.22,De a szakácsnéval mégis barátságban kellett élnem: ő mérte ki a tányérba az ételemet. Hát akármilyen morczos volt is irántam, mindig szóltam hozzá egy-két jó szót. A mit adott, megköszöntem.)
CitableNode(urn:cts:fuTexts:gardonyi.aLathatatlanEmber.fu2019:XXVII.23,Akkor aztán reá is repültek a nyilak:)
CitableNode(urn:cts:fuTexts:gardonyi.aLathatatlanEmber.fu2019:XXVII.24,– Csak a javát neki, Rába néni! – kiáltotta Uzura, – mert nagyon szépen köszön. Holnap már kezet is csókol.)
CitableNode(urn:cts:fuTexts:gardonyi.aLathatatlanEmber.fu2019:XXVII.25,– Elveszi Rábát feleségül! – rikkantott Kopi.)
CitableNode(urn:cts:fuTexts:gardonyi.aLathatatlanEmber.fu2019:XXVII.26,Erre nagy kaczagás támadt. Rába asszony idős hölgy volt már; bajuszos, férfihangú és legalább is kétmázsás. A Kopi szavát napokig röhögték.)
CitableNode(urn:cts:fuTexts:gardonyi.aLathatatlanEmber.fu2019:XXVII.27,Persze, Rába asszony még dühösebben nézett reám, s bizony nem volt érdemes megköszönnöm, a mit adott.)
CitableNode(urn:cts:fuTexts:gardonyi.aLathatatlanEmber.fu2019:XXVII.28,De azért megköszöntem.)
CitableNode(urn:cts:fuTexts:gardonyi.aLathatatlanEmber.fu2019:XXVII.29,– Beszélhettek, a mit akartok, – mondottam, – én nem az ételt köszönöm meg, hanem a fáradságát. Az ételt a gazda adja, Rába asszony pedig foglalkozik velem akaratlanul is. Én ezt megköszönöm neki, ha elfogadja, ha nem.)
CitableNode(urn:cts:fuTexts:gardonyi.aLathatatlanEmber.fu2019:XXVII.30,Lehet, hogy urak is olvassák e bús soraimat, s talán csodálkoznak azon, hogy nem hagytam ott őket, vagy hogy másképen nem segítettem magamon. De haj, nem volt az soha a nyomoruság lánczán, a ki nem tudja, hogy enni nemcsak _szokás_, hanem _kénytelenség_ is. Az ember megeszi éhségében a fakérget is, és megiszsza a pocsolyavizet is. S hogy a bibliai tékozló fiu egy vályuból evett a disznókkal, azon én nem csodálkozom.)
CitableNode(urn:cts:fuTexts:gardonyi.aLathatatlanEmber.fu2019:XXVII.31,[Illustration: Gyere kis tollas ördög, ne félj.])
CitableNode(urn:cts:fuTexts:gardonyi.aLathatatlanEmber.fu2019:XXVII.32,Mindössze annyit tettem meg, hogy nem a konyhai asztalnál ettem, hanem kiültem a küszöbre a sánta Kopi mellé, a ki utolsó szolga volt a háznál, s a kire nem tudtam haragudni. Látszott rajta, hogy a tréfálkozás nem eszköze neki a boszantásra, hanem csak mulatsága.)
CitableNode(urn:cts:fuTexts:gardonyi.aLathatatlanEmber.fu2019:XXVII.33,A konyha előtt baromfiak tanyáztak. Azok között föltünt nekem egy sovány és sánta fekete tyúk. Még csirke-korában elsántult szegény, hát nem ölték meg, de tán különben se került volna soha nyársra, mert fekete volt. A fekete csirkét oda szokták adni a táltosoknak. Az persze, hogy sánta volt, oda se kellett.)
CitableNode(urn:cts:fuTexts:gardonyi.aLathatatlanEmber.fu2019:XXVII.34,Hát mondom: ahogy ott eddegéltem a küszöbön, föltünt nekem az a szegény kis tollas állat. Rút volt és szomorú. A szeme szinte állandóan rémületre volt kikerekedve. A taraja halavány. Azért költötte föl a figyelmemet, mert azt láttam, hogy minden tyúk vágja. Ha kivetnek valamit a konyhából s őt is odahajtja az éhség a többi közé; hol az egyik, hol a másik csíp rajta. Néha szinte sikolt szegény a fájdalomtól.)
CitableNode(urn:cts:fuTexts:gardonyi.aLathatatlanEmber.fu2019:XXVII.35,Bizonyosan azért gyülölték a társai is, hogy fekete.)
CitableNode(urn:cts:fuTexts:gardonyi.aLathatatlanEmber.fu2019:XXVII.36,És ő csak megvolt egyedül, szomorú magányosan. A többi tyúk elment az istállók köré: vidáman, társaságban kapirgáltak. Az az egy ott maradt magányosan, a konyha közelében! Csak akkor rebbent meg, ha ember közelített feléje. Olyankor ijedten sántikált tovább. Félt mindenkitől.)
CitableNode(urn:cts:fuTexts:gardonyi.aLathatatlanEmber.fu2019:XXVII.37,Milyen furcsa, gondoltam: az állatok között is van gyülölt és üldözött, egyedül élő, némán szenvedő, mint az emberek között.)
CitableNode(urn:cts:fuTexts:gardonyi.aLathatatlanEmber.fu2019:XXVII.38,Dobtam neki a kenyeremből.)
CitableNode(urn:cts:fuTexts:gardonyi.aLathatatlanEmber.fu2019:XXVII.39,Eleinte meg-megrebbent minden dobásomtól. A szemén látszott, hogy azt hiszi, kővel dobálom. Nehány nap mulva azonban elmult az ijedsége. Megösmerte, hogy nincs tőlem mit tartania.)
CitableNode(urn:cts:fuTexts:gardonyi.aLathatatlanEmber.fu2019:XXVII.40,Aztán egyre közelebb merészkedett. Már látszott a szemén némi bizalom. Már tudta, hogy tőlem csak jót várhat.)
CitableNode(urn:cts:fuTexts:gardonyi.aLathatatlanEmber.fu2019:XXVII.41,S míg többi cselédtársam odabent beszélgetve evett, én azzal a tyúkkal társalogtam.)
CitableNode(urn:cts:fuTexts:gardonyi.aLathatatlanEmber.fu2019:XXVII.42,– Gyere kis tollas ördög, ne félj. Nesze! Hopp: kapd föl!)
CitableNode(urn:cts:fuTexts:gardonyi.aLathatatlanEmber.fu2019:XXVII.43,Nem telt belé két hét, a tyúk a kezemből evett. Annyira ismert, hogy mikor kiültem a küszöbre, egyenesen hozzám biczegett. Mellém állt. A szavaimra káriczálással felelt. Okosan és félelem nélkül nézett reám. Még később az ölembe is beleült és engedte, hogy simogassam, pedig a madárféle nem igen szereti a simogatást.)
CitableNode(urn:cts:fuTexts:gardonyi.aLathatatlanEmber.fu2019:XXVII.44,Az a tyúk aztán annyira szeretett engem, hogy reggelenkint mindig ott találtam magam mellett. Ült az ágyam alatt és várta az ébredésemet.)
