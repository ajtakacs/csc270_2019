CitableNode(urn:cts:fuTexts:gardonyi.aLathatatlanEmber.fu2019:L.1,Ha lesz a maradékaim között, a kit vagy a kénytelenség, vagy az enyimhez hasonló elmebeli bomlás csatába visz, tudja meg, hogy a halál nem fájdalmas. A test csaknem minden érzékenységét elveszti: sem ütés, sem vágás, sem szúrás nem okoz kínos fájdalmat, csak kábulást vagy eszméletlenséget.)
CitableNode(urn:cts:fuTexts:gardonyi.aLathatatlanEmber.fu2019:L.2,A félelem és a halál gondolatának nyomása csak addig tart, míg azt nem mondják: rajta! Akkor az ember elveszti a lelkét, s állattá bódul. Egyetlen akarata: ölni. Még az önvédelem mozdulatai is csak gépiesek, olyanok, mint mikor az ember a szemének suhanó tárgy előtt behunyja a szemét.)
CitableNode(urn:cts:fuTexts:gardonyi.aLathatatlanEmber.fu2019:L.3,Ha kissé nagyobb az ütés, a mely fejen ért, hát meghalok, de a fájdalmam ugyanaz, majdcsaknem semmi. Ez hihetetlennek látszik, de kérdezzetek meg bárkit, a ki olyan ütést állt ki, hogy eszméletét vesztette belé, – mind azt fogja mondani: nem fájt.)
CitableNode(urn:cts:fuTexts:gardonyi.aLathatatlanEmber.fu2019:L.4,Mikor eszméletre tértem, már este volt. Csak a felhők elmuló pirossága világított még kissé a magasban.)
CitableNode(urn:cts:fuTexts:gardonyi.aLathatatlanEmber.fu2019:L.5,A mezőn még épp úgy viharzott a harcz, mint mikor én abbahagytam. A küzdő csapatok zaja menydörgéshez volt hasonló, noha a föld rengése azt éreztette, hogy nincsenek távol. Csak az én fülem volt elzsibbadva.)
CitableNode(urn:cts:fuTexts:gardonyi.aLathatatlanEmber.fu2019:L.6,Két döglött ló között feküdtem. Hanyatt. A két ló háttal volt egymásnak fordulva. Fölöttem holttestek hevertek. De a fejem a lovak feje között szabadon volt s így megmenekültem a fulladástól.)
CitableNode(urn:cts:fuTexts:gardonyi.aLathatatlanEmber.fu2019:L.7,A fejemet erőmtől telhetőleg fölemelve, hallgattam a küzdők tombolását, ezernyi ezrek zürzavaros dühös ordítását, az aczélok csattogását, a dübörgést, férfisikoltást. A pokolban nem lehet nagyobb lárma.)
CitableNode(urn:cts:fuTexts:gardonyi.aLathatatlanEmber.fu2019:L.8,Azon tünődtem, hogy mért szállt le Atilla a küzdők közé? Ő a sátora ormán szokott állani és a hogy onnan nézi a csapatok küzdelmét, le-leszól a sátor alatt lóháton várakozó zoltánoknak, hogy melyik csapathoz micsoda parancsot vigyenek. A mérföldekre nyúló küzdő hadnak ő az agya: ő igazgatja a tagokat: melyik törjön előre, melyik vonuljon vissza, melyik menjen a másik segítségére. Miért elegyedett ma a csatába? Bizonyára élet-halálküzdelme ez a kelet erejének nyugot erejével.)
CitableNode(urn:cts:fuTexts:gardonyi.aLathatatlanEmber.fu2019:L.9,De a csata még mindig folyik. Már besötétedett, s az alakok fekete árnyékokként száguldanak, hol egyenkint, hol ezrenkint.)
CitableNode(urn:cts:fuTexts:gardonyi.aLathatatlanEmber.fu2019:L.10,A seregek egymást hívják. Kürtök riognak hol itt, hol ott. S ha a hun kürt az ellenséges kürtjel közelében hangzik, rá egy perczre a sötétségben is összeroppan a két ellenséges csapat, s föl-fölújul közelemben a viaskodás.)
CitableNode(urn:cts:fuTexts:gardonyi.aLathatatlanEmber.fu2019:L.11,De akkor már rettegtem attól, hogy agyontaposnak. A fejemet visszaeresztettem a vértől nedves fűbe és azon gondolkoztam, hogy micsoda sebeim lehetnek? s hogy kimenekülhetek-e a helyemből?)
CitableNode(urn:cts:fuTexts:gardonyi.aLathatatlanEmber.fu2019:L.12,A harczi zaj ekközben mindinkább csendesült. Már csak a távolban hangzott, mint nyári estéken a meg-megújuló távoli mennydörgés.)
CitableNode(urn:cts:fuTexts:gardonyi.aLathatatlanEmber.fu2019:L.13,Aztán minden elcsendesült. Csak a csatatér sebesültjei nyögtek, lovak hörögtek körülöttem. A távolban tompa fegyvercsörgés hangzott, s néhány tábori ebnek az ugatása. De mindez csöndesség volt ahhoz a pokoli lármához képest, a melyben órákig forogtam.)
CitableNode(urn:cts:fuTexts:gardonyi.aLathatatlanEmber.fu2019:L.14,A sötétség sokféle. Van átlátszó sötétség, mint a fátyol, s van olyan sötétség, a melyben nem lát az ember egy lépésnyire.)
CitableNode(urn:cts:fuTexts:gardonyi.aLathatatlanEmber.fu2019:L.15,Körülöttem vak sötétség terült el. A harczmezőt mintha gyászlepellel födte volna be az ég.)
CitableNode(urn:cts:fuTexts:gardonyi.aLathatatlanEmber.fu2019:L.16,A csatatéren egyre erősebb hangon hallatszott a sebesülteknek kiáltozása. Segítséget hívtak.)
CitableNode(urn:cts:fuTexts:gardonyi.aLathatatlanEmber.fu2019:L.17,Itt egy frank, ott egy hun, amott egy alán hörgött, nyögött, rikoltott, s utoljára a nagy csatatér kínos kiáltások zűrzavara lett.)
CitableNode(urn:cts:fuTexts:gardonyi.aLathatatlanEmber.fu2019:L.18,Nagy erőfeszítéssel fölemelkedtem. Az egyik holttestet eltoltam a lóról. Ki akartam mászni. Akkor nyilaló fájdalmat éreztem a jobb térdemben.)
CitableNode(urn:cts:fuTexts:gardonyi.aLathatatlanEmber.fu2019:L.19,Odanyulok, hogy talán nyíl van benne? Érzem, hogy a térdem véres, és hogy nagy nedves sebbe tapintok.)
CitableNode(urn:cts:fuTexts:gardonyi.aLathatatlanEmber.fu2019:L.20,Erre majdnem mégegyszer elájultam.)
CitableNode(urn:cts:fuTexts:gardonyi.aLathatatlanEmber.fu2019:L.21,Talán az tartotta vissza az eszméletemet, hogy mozgó tüzet láttam a harczmezőn. Ide-oda bolygó apró vörös tüzek voltak. Hol szanaszéjjel jártak, hol összecsoportosultak.)
CitableNode(urn:cts:fuTexts:gardonyi.aLathatatlanEmber.fu2019:L.22,Fáklyás emberek jártak a mezőn.)
CitableNode(urn:cts:fuTexts:gardonyi.aLathatatlanEmber.fu2019:L.23,Az élet reménye visszaszállt belém. Minden erőmet összeszedve kiáltottam:)
CitableNode(urn:cts:fuTexts:gardonyi.aLathatatlanEmber.fu2019:L.24,– Ide! ide! Emberek!)
CitableNode(urn:cts:fuTexts:gardonyi.aLathatatlanEmber.fu2019:L.25,Aztán hirtelen megijedtem. Arra gondoltam, hogy talán nem hunok. Ha ellenséges emberek és hozzám jönnek, lándzsát döfnek belém.)
CitableNode(urn:cts:fuTexts:gardonyi.aLathatatlanEmber.fu2019:L.26,De mellettem is, az egyik ló túlsó oldalán hangzott egy bágyadt kiáltás:)
CitableNode(urn:cts:fuTexts:gardonyi.aLathatatlanEmber.fu2019:L.27,– Ide! ide!)
CitableNode(urn:cts:fuTexts:gardonyi.aLathatatlanEmber.fu2019:L.28,A fáklyások még messze voltak.)
CitableNode(urn:cts:fuTexts:gardonyi.aLathatatlanEmber.fu2019:L.29,– Ki vagy? – kiáltottam át a hunnak.)
CitableNode(urn:cts:fuTexts:gardonyi.aLathatatlanEmber.fu2019:L.30,– Öcsöd, – felelt egy hang fájdalmasan.)
CitableNode(urn:cts:fuTexts:gardonyi.aLathatatlanEmber.fu2019:L.31,Nem ismertem a nevét.)
CitableNode(urn:cts:fuTexts:gardonyi.aLathatatlanEmber.fu2019:L.32,– Hát te? – kérdezte kis idő mulva oly szomorú hangon, a minőt még soha nem hallottam.)
CitableNode(urn:cts:fuTexts:gardonyi.aLathatatlanEmber.fu2019:L.33,– Zéta a nevem, – mondottam. – De vajjon hazavisznek-e bennünket?)
CitableNode(urn:cts:fuTexts:gardonyi.aLathatatlanEmber.fu2019:L.34,– Nem tudom, – felelte a hun. – Azt hiszem, valami főember esett el. Azt keresik.)
CitableNode(urn:cts:fuTexts:gardonyi.aLathatatlanEmber.fu2019:L.35,– Talán Atilla?)
CitableNode(urn:cts:fuTexts:gardonyi.aLathatatlanEmber.fu2019:L.36,– Az nem.)
CitableNode(urn:cts:fuTexts:gardonyi.aLathatatlanEmber.fu2019:L.37,– De én azt gondolom.)
CitableNode(urn:cts:fuTexts:gardonyi.aLathatatlanEmber.fu2019:L.38,– Azt nem fogja a fegyver.)
CitableNode(urn:cts:fuTexts:gardonyi.aLathatatlanEmber.fu2019:L.39,Erre a butaságra csaknem káromkodtam.)
CitableNode(urn:cts:fuTexts:gardonyi.aLathatatlanEmber.fu2019:L.40,Égető szomjúság kínozott. Tapogattam a nyergeken, hogy van-e rajtok kulacs, hólyag vagy tömlő?)
CitableNode(urn:cts:fuTexts:gardonyi.aLathatatlanEmber.fu2019:L.41,Csak fegyver volt rajtok. A nyereg formájáról éreztem, hogy frank ló mind a kettő.)
CitableNode(urn:cts:fuTexts:gardonyi.aLathatatlanEmber.fu2019:L.42,A fáklyások ekközben közelebb értek. A sisakjuk csillogásáról láttam, hogy rómaiak és vizigótok.)
CitableNode(urn:cts:fuTexts:gardonyi.aLathatatlanEmber.fu2019:L.43,Tehát nem hunok: s én itt maradok a holtak között, elvérzek, vagy szomjan veszek el!)
CitableNode(urn:cts:fuTexts:gardonyi.aLathatatlanEmber.fu2019:L.44,Ez a gondolat elbágyasztott.)
CitableNode(urn:cts:fuTexts:gardonyi.aLathatatlanEmber.fu2019:L.45,De mért is fekszek én itt vérben, idegen halottak között, magam is talán reggelre halott? Mi hozott engem ide?)
CitableNode(urn:cts:fuTexts:gardonyi.aLathatatlanEmber.fu2019:L.46,Szenvedni nagy eszmékért, nagy érzésekért, vallásért, emberiségért, tudományért, – ez valami. De szenvedni kurtaszoknyás leányokért, a kik még ráadásul megvetnek bennünket, ez olyan bolondság, a minő nem fordult még elő az emberiség történetében.)
CitableNode(urn:cts:fuTexts:gardonyi.aLathatatlanEmber.fu2019:L.47,Minek tanultam én filozófiát, logikát s a mindenféle -iát, -riát és)
CitableNode(urn:cts:fuTexts:gardonyi.aLathatatlanEmber.fu2019:L.48,-fiát, ha ilyen szamár vagyok!)
CitableNode(urn:cts:fuTexts:gardonyi.aLathatatlanEmber.fu2019:L.49,És mégis, ha arra a leányra gondolok, itt a véremben fekve is, eltünik előlem história, filozófia, vérmező és kétségbeesés, csak az ő virágarczát látom, az ő bűvös szemeit. «Szenvedj, talán a tied leszek. Talán. S ha meghalsz? Olyan nagy valami az? Hiszen énértem haltál meg!»)
CitableNode(urn:cts:fuTexts:gardonyi.aLathatatlanEmber.fu2019:L.50,Gondolataimból a fáklyacsillogás zavart ki. Ujra fölültem, s a nyeregben megfogódzkodva néztem, hogyan közelednek.)
CitableNode(urn:cts:fuTexts:gardonyi.aLathatatlanEmber.fu2019:L.51,Már nem jártak szanaszéjjel. Egy csoportban, hosszú, egyenes vonalba keskenyedve jöttek.)
CitableNode(urn:cts:fuTexts:gardonyi.aLathatatlanEmber.fu2019:L.52,[Illustration: Felénk jöttek s dárdákból összeillesztett ágyon hoztak egy halottat.])
CitableNode(urn:cts:fuTexts:gardonyi.aLathatatlanEmber.fu2019:L.53,Felénk jöttek, s dárdákból összeillesztett ágyon hoztak egy halottat.)
CitableNode(urn:cts:fuTexts:gardonyi.aLathatatlanEmber.fu2019:L.54,A halott után hajadonfővel egy fiatal ember haladt. Olykor eltakarta a szemét. Sírt.)
CitableNode(urn:cts:fuTexts:gardonyi.aLathatatlanEmber.fu2019:L.55,Mellettünk mentek el. Több síró embert is láttam. Többnyire vizigótok voltak. A dárda-ágyon aranytól csillogó öltözetű, ősz ember feküdt. Szakálla nagy volt, és fehér. Sisakját mellette vitte egy ember. A sisak koronás volt.)
