CitableNode(urn:cts:fuTexts:gardonyi.aLathatatlanEmber.fu2019:X.1,Az uram föl szokta jegyezni mindennap, hogy miket látott, miket hallott. Könyv lesz abból. Be fogják tenni a császári könyvtárba.)
CitableNode(urn:cts:fuTexts:gardonyi.aLathatatlanEmber.fu2019:X.2,Persze a jegyzeteket többnyire én irom. Diribdarab papirosokra jegyzek fel mindent, a mi velünk történik.)
CitableNode(urn:cts:fuTexts:gardonyi.aLathatatlanEmber.fu2019:X.3,Az uram néha diktál, néha nem. Otthon majd összeolvassuk az egészet és én letisztázom szép fehér pergamenre.)
CitableNode(urn:cts:fuTexts:gardonyi.aLathatatlanEmber.fu2019:X.4,Ezen a napon annyi volt a följegyezni való, hogy én meg se vártam, míg az uram hazatér, belefogtam az írásba.)
CitableNode(urn:cts:fuTexts:gardonyi.aLathatatlanEmber.fu2019:X.5,Hát az uram csakugyan későn érkezett haza. Kellemesen lepte meg, hogy a sátor előtt az íródeszka mellett talált.)
CitableNode(urn:cts:fuTexts:gardonyi.aLathatatlanEmber.fu2019:X.6,– Derék fiú vagy, – mondotta. – Mennyire haladtál?)
CitableNode(urn:cts:fuTexts:gardonyi.aLathatatlanEmber.fu2019:X.7,És kivett a zsebéből egy mákos süteményt.)
CitableNode(urn:cts:fuTexts:gardonyi.aLathatatlanEmber.fu2019:X.8,Még gyerekkoromban kényeztetett el azzal, hogy a lakomákról süteményt hozott haza. S én mindig örültem a süteménynek. Most életemben először röstelkedtem:)
CitableNode(urn:cts:fuTexts:gardonyi.aLathatatlanEmber.fu2019:X.9,Hiszen nem vagyok én gyermek!)
CitableNode(urn:cts:fuTexts:gardonyi.aLathatatlanEmber.fu2019:X.10,– Addig haladtam, – feleltem a süteményért kezet csókolva, – hogy Atilla bemegy a kitárt kapun a palotájába és a küszöbön át az ölében viszi az asszonyát.)
CitableNode(urn:cts:fuTexts:gardonyi.aLathatatlanEmber.fu2019:X.11,– Olvasd el, a mit eddig írtál.)
CitableNode(urn:cts:fuTexts:gardonyi.aLathatatlanEmber.fu2019:X.12,Hát én elolvastam.)
CitableNode(urn:cts:fuTexts:gardonyi.aLathatatlanEmber.fu2019:X.13,Mikor a hun királyné környezetét írom le, azt a részt így végzem:)
CitableNode(urn:cts:fuTexts:gardonyi.aLathatatlanEmber.fu2019:X.14,– Olyan volt az, mint egy nagy fehér galambraj. A hun nők angyalok. És van köztük egy, a ki olyan szép, hogy a föld is gyönyörűségtől remeg, a hol ő jár.)
CitableNode(urn:cts:fuTexts:gardonyi.aLathatatlanEmber.fu2019:X.15,– Micsoda őrült szamárság ez? – szólt a gazdám a fejét fölkapva.)
CitableNode(urn:cts:fuTexts:gardonyi.aLathatatlanEmber.fu2019:X.16,– Nem tudom, – feleltem zavarodottan.)
CitableNode(urn:cts:fuTexts:gardonyi.aLathatatlanEmber.fu2019:X.17,– Ki kell törülni! No lám!)
CitableNode(urn:cts:fuTexts:gardonyi.aLathatatlanEmber.fu2019:X.18,Aztán látva, hogy nekem még a fülem is vörös, rámnéz különös nézéssel.)
CitableNode(urn:cts:fuTexts:gardonyi.aLathatatlanEmber.fu2019:X.19,– Vigyázz fiam, – mondja nyugodtabb hangon, egy percznyi csöndesség után. – Abban a korban vagy, a melyikben az emberi test a virágzása korát éli. Ilyenkor az embert sok lepke játsza körül: vigyázz a lábadra, nehogy elveszítsd a fejedet.)
CitableNode(urn:cts:fuTexts:gardonyi.aLathatatlanEmber.fu2019:X.20,Aztán Maksziminoszszal beszélgetett tovább.)
CitableNode(urn:cts:fuTexts:gardonyi.aLathatatlanEmber.fu2019:X.21,Nem tudom, mit beszélgettek, nem is voltam rá kiváncsi. Nekem ellassudott a lélekzetem. Mellemen feküdt a gazdám szava: «Ebben a korban… a testi virágzás… vigyázz a lábadra!» Igaz a szava. Én az Emőke lelkét nem ismerem, csak egy női test az, a mely kifordított az okosságomból. Oh, de ha ez a nő a legvonzóbb, legcsodásabb teremtés a világon! Ha ezt a nőt én szeretném belehelni, mint a virágillatot!)
