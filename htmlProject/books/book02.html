CitableNode(urn:cts:fuTexts:gardonyi.aLathatatlanEmber.fu2019:II.1,Már erősen kitavaszodott, mikor az Iszter vizében megitathattuk a lovainkat.)
CitableNode(urn:cts:fuTexts:gardonyi.aLathatatlanEmber.fu2019:II.2,Összesen tíz sátorral voltunk. Az egyik volt Maksziminoszé. Ő volt az én első gazdám, ő a császárnak a tulajdonképeni követe. A másik sátor a gazdámé meg az enyém. A harmadik Vigilász tolmácsé, egy hunyorgó-szemű sovány emberé, a ki már máskor is járt Atillánál. A többi sátor a szolgáké s egy meg Rusztikiosz kereskedőé, a ki egy rokona kiváltása végett utazott mivelünk.)
CitableNode(urn:cts:fuTexts:gardonyi.aLathatatlanEmber.fu2019:II.3,Az útunkon előttünk járt egy nyíllövésnyire az a katonaság, a melyik az Atilla tizenhét szökevényét vitte, s azokkal mentek a hun követek is.)
CitableNode(urn:cts:fuTexts:gardonyi.aLathatatlanEmber.fu2019:II.4,Útközben aztán mindnyájan erősen érdeklődtünk a hun nyelv iránt. Vigilász meg Rusztikiosz tanította is az urakat, de én szegény Senki Pál nem kérdezhettem tőlük semmit; csak éppen a mit fülhegygyel elkapogattam a szavukból, az volt az enyém.)
CitableNode(urn:cts:fuTexts:gardonyi.aLathatatlanEmber.fu2019:II.5,Vigilásznak jó tanítási formája volt. Az uraknak hun kérdéseket adott, s nekik a kérdés ismétlésével kellett felelniök. Azután szavakat kérdezett tőlök:)
CitableNode(urn:cts:fuTexts:gardonyi.aLathatatlanEmber.fu2019:II.6,– Mi ez? – kérdezte a köpönyegére mutatva.)
CitableNode(urn:cts:fuTexts:gardonyi.aLathatatlanEmber.fu2019:II.7,– Ez van keppenyekk, – felelte Maksziminosz.)
CitableNode(urn:cts:fuTexts:gardonyi.aLathatatlanEmber.fu2019:II.8,– Ez van kepenyökk, – felelte a gazdám.)
CitableNode(urn:cts:fuTexts:gardonyi.aLathatatlanEmber.fu2019:II.9,– Se nem _keppenyekk_, se nem _kepenyökk_, – szólt Vigilász – hanem _köpönyeg_.)
CitableNode(urn:cts:fuTexts:gardonyi.aLathatatlanEmber.fu2019:II.10,Az ilyeneken nevettek is.)
CitableNode(urn:cts:fuTexts:gardonyi.aLathatatlanEmber.fu2019:II.11,– Vigye el a mókus ezt a barbár nyelvet, – mondották – nem lehet ezt megtanulni!)
CitableNode(urn:cts:fuTexts:gardonyi.aLathatatlanEmber.fu2019:II.12,De nekem volt rá kedvem.)
CitableNode(urn:cts:fuTexts:gardonyi.aLathatatlanEmber.fu2019:II.13,Engedelmet kértem az uramtól, hogy a mikor lovon vagyunk, hadd járjak elől a szökevények kiséretében: valamelyik hunnal ismeretséget kötök, még tán hasznunkra is válik.)
CitableNode(urn:cts:fuTexts:gardonyi.aLathatatlanEmber.fu2019:II.14,Priszkosz maga kisért el a századoshoz és megkérte őt, hogy hadd járjak a szökevényekkel: tanulni óhajtok tőlök hunul.)
CitableNode(urn:cts:fuTexts:gardonyi.aLathatatlanEmber.fu2019:II.15,Csakhamar kinéztem közülök egy kerekképű kis hunlegényt. Darabig szótlanul lovagoltam mellette, azután latinul kérdeztem:)
CitableNode(urn:cts:fuTexts:gardonyi.aLathatatlanEmber.fu2019:II.16,– Éhes vagy-e?)
CitableNode(urn:cts:fuTexts:gardonyi.aLathatatlanEmber.fu2019:II.17,A hun rámfordította apró fekete szemeit. Láttam, hogy nem ért. Hát csak odaadtam neki azt a darab fehér kenyeret, a mit erre a czélra levágtam. És kérdeztem tőle hun szóval:)
CitableNode(urn:cts:fuTexts:gardonyi.aLathatatlanEmber.fu2019:II.18,– Mi ez?)
CitableNode(urn:cts:fuTexts:gardonyi.aLathatatlanEmber.fu2019:II.19,A hun elmosolyodott:)
CitableNode(urn:cts:fuTexts:gardonyi.aLathatatlanEmber.fu2019:II.20,– Nem vagy-e görög? – mondotta rossz görögséggel. Mért szólsz hozzám hun nyelven, holott nem tudsz hunul?)
CitableNode(urn:cts:fuTexts:gardonyi.aLathatatlanEmber.fu2019:II.21,– Tanulni akarni, – feleltem nevetve.)
CitableNode(urn:cts:fuTexts:gardonyi.aLathatatlanEmber.fu2019:II.22,De jó volt, hogy görögül is értett: könnyebben megegyezhettünk: étellel, itallal segítem az úton, ő meg hunul tanít engem.)
CitableNode(urn:cts:fuTexts:gardonyi.aLathatatlanEmber.fu2019:II.23,Mingyárt az első napon fölírtam valami száz nevet, azután a színeket, meg néhány köszöntést, szólásformát: Jónapot kivánok! – Jó egészséget! – Isten áldja meg! – Bocsánatot kérek! – Merre van az út? – Nem harapós-e a kutya!? – s más efféléket.)
CitableNode(urn:cts:fuTexts:gardonyi.aLathatatlanEmber.fu2019:II.24,Már aznap este hunul köszöntem Rusztikiosznak:)
CitableNode(urn:cts:fuTexts:gardonyi.aLathatatlanEmber.fu2019:II.25,– Jó estét kivánom. Nem elkéstem-e tól vacsora?)
CitableNode(urn:cts:fuTexts:gardonyi.aLathatatlanEmber.fu2019:II.26,Rusztikiosz nevette.)
CitableNode(urn:cts:fuTexts:gardonyi.aLathatatlanEmber.fu2019:II.27,– Nézzék már, – mondotta az uraknak – ez a fiú reggel óta megtanult hunul beszélni.)
CitableNode(urn:cts:fuTexts:gardonyi.aLathatatlanEmber.fu2019:II.28,Engem mulattatott a tanulás. A hunomtól már másnap megtudtam, hogy Deél a neve és hogy egy Csáth nevű főúrnak volt a szolgája. Az a Csáth pedig testvéröcscse Atilla fővezérének.)
CitableNode(urn:cts:fuTexts:gardonyi.aLathatatlanEmber.fu2019:II.29,Kérdeztem a legényt:)
CitableNode(urn:cts:fuTexts:gardonyi.aLathatatlanEmber.fu2019:II.30,– Hát aztán mi rosszat tettél te, hogy olyan nagy zsíros fazék mellől kellett elugornod?)
CitableNode(urn:cts:fuTexts:gardonyi.aLathatatlanEmber.fu2019:II.31,A legény búsan felelte:)
CitableNode(urn:cts:fuTexts:gardonyi.aLathatatlanEmber.fu2019:II.32,– Nem tettem semmi különöset, csak az volt a baj, hogy van annak egy leánya.)
CitableNode(urn:cts:fuTexts:gardonyi.aLathatatlanEmber.fu2019:II.33,Elmosolyodtam:)
CitableNode(urn:cts:fuTexts:gardonyi.aLathatatlanEmber.fu2019:II.34,– És te beleszerettél?)
CitableNode(urn:cts:fuTexts:gardonyi.aLathatatlanEmber.fu2019:II.35,– Nem tehetek róla.)
CitableNode(urn:cts:fuTexts:gardonyi.aLathatatlanEmber.fu2019:II.36,– És a leány is szeretett?)
CitableNode(urn:cts:fuTexts:gardonyi.aLathatatlanEmber.fu2019:II.37,– Nem is beszéltem vele.)
CitableNode(urn:cts:fuTexts:gardonyi.aLathatatlanEmber.fu2019:II.38,Hogy erről az ügyéről volt szó, nem szívesen nyilatkozott, de ebéd után egy üveg bort juttattam neki s azzal megoldottam a szíve lakatját teljesen.)
CitableNode(urn:cts:fuTexts:gardonyi.aLathatatlanEmber.fu2019:II.39,– Hát, – mondtam neki – ha nem is beszélhettél vele, mi rosszat cselekedhettél?)
CitableNode(urn:cts:fuTexts:gardonyi.aLathatatlanEmber.fu2019:II.40,– Irattam egy szerelmes vesszőt, aztán becsempésztem hozzá.)
CitableNode(urn:cts:fuTexts:gardonyi.aLathatatlanEmber.fu2019:II.41,– No nagy bolondság volt. De mi az a szerelmes vessző?)
CitableNode(urn:cts:fuTexts:gardonyi.aLathatatlanEmber.fu2019:II.42,– Nálunk csak a királynál írnak papirosra; a nép vesszőre ír, arra se tentával, hanem késhegygyel. Hát én is vágtam egy rózsavesszőt és elvittem Bogár táltoshoz. Azt mondtam neki: rója rá szépen egy leánynak, hogy az szereti őt, a ki rá se nézhet. Hát a táltos fel is rótta szépen: _Szereti az fű az csillagot, de az csillag messze fennragyog; Jaj a csillagos ég de magos! Szegény fődi fűszál harmatos_. Szépen összeszedte a szavakat. A leány nevét nem mondtam meg, de azt is elfelejtettem megmondani, hogy az én nevemet ne rója rá a vesszőre. Ebből csapott ki aztán a veszedelem.)
CitableNode(urn:cts:fuTexts:gardonyi.aLathatatlanEmber.fu2019:II.43,– Az anyja kezébe került.)
CitableNode(urn:cts:fuTexts:gardonyi.aLathatatlanEmber.fu2019:II.44,– Az apjáéba. Az volt a szerencsém, hogy ott ólálkodtam a palota mellett és meghallottam, mikor az úr a nevemet ordította. Ha történetesen este nincsen, hát már azóta a varjak begyében volnék.)
CitableNode(urn:cts:fuTexts:gardonyi.aLathatatlanEmber.fu2019:II.45,– És a leány szép?)
CitableNode(urn:cts:fuTexts:gardonyi.aLathatatlanEmber.fu2019:II.46,Deél a levegőbe legyintett és nagyot emelt a szemöldökén, mintha azt mondaná, hogy szóval kifejezni azt a szépséget nem lehet.)
CitableNode(urn:cts:fuTexts:gardonyi.aLathatatlanEmber.fu2019:II.47,– Dehát ha olyan nagy úr az apja, nem adták volna neked?)
CitableNode(urn:cts:fuTexts:gardonyi.aLathatatlanEmber.fu2019:II.48,– Bizony nem azt.)
CitableNode(urn:cts:fuTexts:gardonyi.aLathatatlanEmber.fu2019:II.49,– Csodálom, hogy te ilyen okos ember létedre, ilyen őrültséget cselekedtél.)
CitableNode(urn:cts:fuTexts:gardonyi.aLathatatlanEmber.fu2019:II.50,Mert a szeméből ész ragyogott a fiúnak.)
CitableNode(urn:cts:fuTexts:gardonyi.aLathatatlanEmber.fu2019:II.51,Hallgatott.)
CitableNode(urn:cts:fuTexts:gardonyi.aLathatatlanEmber.fu2019:II.52,– Hogy hívják a leányt? – kérdeztem néhány percz multán.)
CitableNode(urn:cts:fuTexts:gardonyi.aLathatatlanEmber.fu2019:II.53,– Emőke, – felelte búsan.)
CitableNode(urn:cts:fuTexts:gardonyi.aLathatatlanEmber.fu2019:II.54,– Hallod, – mondom neki elgondolkozva – én is csak olyan szolga vagyok, mint te voltál, de ha az én gazdámnak leánya volna, akármilyen szép leánya, én az eszemet el nem veszteném.)
CitableNode(urn:cts:fuTexts:gardonyi.aLathatatlanEmber.fu2019:II.55,Nem felelt. Láttam, hogy fájdalmas neki ez a beszéd, hát másra fordítottam.)
CitableNode(urn:cts:fuTexts:gardonyi.aLathatatlanEmber.fu2019:II.56,Hogy a határra érkeztünk, a hun vezetők csatlakoztak elénk s rengeteg sok erdőn vezettek át bennünket.)
CitableNode(urn:cts:fuTexts:gardonyi.aLathatatlanEmber.fu2019:II.57,A harmadik héten sík földre jutottunk s azontúl mindig síkon jártunk. Már akkor érdekelt az út: lépten-nyomon újat láttam s a hunokkal való beszéd öröm volt nekem.)
CitableNode(urn:cts:fuTexts:gardonyi.aLathatatlanEmber.fu2019:II.58,Végre eljutottunk Atilla első telepéhez. Azt gondoltam, hogy valami nagy barbár várost és sok vadembert fogok látni, de csalódtam: béke idején szanaszéjjel él a nép s Atilla körül csak az urak rajzanak.)
CitableNode(urn:cts:fuTexts:gardonyi.aLathatatlanEmber.fu2019:II.59,A hun nép pedig nem lakik házakban, hanem sátorokban.)
CitableNode(urn:cts:fuTexts:gardonyi.aLathatatlanEmber.fu2019:II.60,Sok falun mentünk át s mindenütt ott láttuk a házak udvarán a sátort. A házakat persze nem ők építették. Ott találták, mikor bevándoroltak. Deél magyarázta, hogy a házba csak csikorgó tél idején mennek be. Olyaskor az egész család a tűz körül heverész és csak az asszonyok és leányok dolgoznak.)
CitableNode(urn:cts:fuTexts:gardonyi.aLathatatlanEmber.fu2019:II.61,– Ezt nem értem, – mondottam Deélnek. – A ház télen-nyáron jobb, mint a sátor. Télen melegebb, nyáron hűvösebb. Az ember belerakhatja a holmiját; a kincseit is jobban elrejtheti.)
CitableNode(urn:cts:fuTexts:gardonyi.aLathatatlanEmber.fu2019:II.62,– A ház egyhelyhez köti az embert – felelte Deél. – Mikor házban kell hálnom, úgy érzem, mintha sírboltban volnék. A sátor jobb. A sátor megyen az emberrel. Az ember ott él, a hol akar.)
CitableNode(urn:cts:fuTexts:gardonyi.aLathatatlanEmber.fu2019:II.63,Atilla maga is sátorban lakott. Már messziről láttuk a pompás aranygombos sátort, a mint a többi barna és szürke sátor közül kitornyollott. Tetején fehér zászlót lengetett a szellő.)
CitableNode(urn:cts:fuTexts:gardonyi.aLathatatlanEmber.fu2019:II.64,A sátorok között mindenféle füst emelkedett az égnek s pecsenye-illat szállongott a levegőben.)
CitableNode(urn:cts:fuTexts:gardonyi.aLathatatlanEmber.fu2019:II.65,Az idő délfelé járt.)
CitableNode(urn:cts:fuTexts:gardonyi.aLathatatlanEmber.fu2019:II.66,– A hunok, úgylátom nem koplalnak. Igaz, hogy lóhússal éltek? – kérdeztem a hunomat.)
CitableNode(urn:cts:fuTexts:gardonyi.aLathatatlanEmber.fu2019:II.67,– Mikor hogy, – felelte Deél vállat vonva. – A lóhús jó étel, jobb a marhahúsnál. De én már alig eszek többé.)
CitableNode(urn:cts:fuTexts:gardonyi.aLathatatlanEmber.fu2019:II.68,Ezt búsan mondotta s aggodalmas arczczal nézett a sátorok felé.)
CitableNode(urn:cts:fuTexts:gardonyi.aLathatatlanEmber.fu2019:II.69,– Hallod-e ifjú ember, – szólott egy percz mulva. – Te az egész úton jó voltál hozzám: ennem és innom adtál; még egy szívességet kérek tőled.)
CitableNode(urn:cts:fuTexts:gardonyi.aLathatatlanEmber.fu2019:II.70,– Mindent szivesen és örömest.)
CitableNode(urn:cts:fuTexts:gardonyi.aLathatatlanEmber.fu2019:II.71,– Ha meglátsz engem valahol karóba húzottan, arra kérlek, jer oda éjjel és ha még élek, gyakints egy tőrt a mellembe.)
CitableNode(urn:cts:fuTexts:gardonyi.aLathatatlanEmber.fu2019:II.72,Nem beszélhettem vele többet, mert elvitték őket Atilla sátorai felé.)
CitableNode(urn:cts:fuTexts:gardonyi.aLathatatlanEmber.fu2019:II.73,Egy füves domb volt a telep mellett, mink azon állapodtunk meg s egyideig némán néztük a síkot, a melyen körülbelül tízezer sátor tarkállott.)
CitableNode(urn:cts:fuTexts:gardonyi.aLathatatlanEmber.fu2019:II.74,A sátorok közül apró lovakon sok gyermek nyargalt hozzánk. Szótlanul bámultak és nevettek bennünket. Többnyire fehér vászonruha volt rajtuk és sem a lábukon nem volt sarú, sem a fejükön süveg. A hátukon tegez volt, a vállukon vagy a kezükben íjj. A hun gyermekek, mint később láttam, naphosszat verebekre és fecskékre nyilaznak. Míg meg nem szoktam az arczukat, azt mondtam, hogy rútak. Az orra valamennyinek be volt lapítva s az arczuk mintha kutya harapta volna meg s annak a forradása látszanék.)
CitableNode(urn:cts:fuTexts:gardonyi.aLathatatlanEmber.fu2019:II.75,Annál szebbek a leány-gyermekek. Azoknak az orra nem lapos; az arczuk meg olyan tiszta, mint a rózsa. Mindenféle tarka ruha van rajtok. Többnyire bábuval játszanak s mezitláb járnak ők is, de lovon csak a fiúk.)
CitableNode(urn:cts:fuTexts:gardonyi.aLathatatlanEmber.fu2019:II.76,Vigilász magyarázta, hogy a hun fiúk szándékosan vannak eltorzítva: hogy mikor felnőnek, a csatában a sisak arcztakarója jobban feszüljön az arczukon. Később, nagy idő elmultával ékességnek tartják. Nem is kapkodja a hun a csatában a fejét, mint más nemzetbeli.)
CitableNode(urn:cts:fuTexts:gardonyi.aLathatatlanEmber.fu2019:II.77,Mink a dombon akartunk sátort vonni, azonban egy hun lovas vágtatott hozzánk s ránk hurrogott, hogy magasabbra akarjuk-e állítani a sátorunkat, mint maga a király? Akkor eszelkedtünk, hogy csakugyan illetlenség lett volna…)
CitableNode(urn:cts:fuTexts:gardonyi.aLathatatlanEmber.fu2019:II.78,Azután megmutatták, hogy hol állíthatjuk föl a sátrainkat.)
CitableNode(urn:cts:fuTexts:gardonyi.aLathatatlanEmber.fu2019:II.79,Míg mink a sátorveréssel foglalkoztunk, az uramhoz három párduczbőrös hun érkezett. Kettőt közülök már ismertünk: Edekon volt az egyik, a másik Oresztes. A harmadik nevét később tudtuk meg, hogy Csáth.)
CitableNode(urn:cts:fuTexts:gardonyi.aLathatatlanEmber.fu2019:II.80,Azzal a kérdéssel jöttek, hogy mi ügyben járnak a mi uraink?)
CitableNode(urn:cts:fuTexts:gardonyi.aLathatatlanEmber.fu2019:II.81,Ez a kérdés megzavarta Vigilászt és Maksziminoszt. Hiszen tudhatja Atilla! Az én uram válaszolt:)
CitableNode(urn:cts:fuTexts:gardonyi.aLathatatlanEmber.fu2019:II.82,– A császár – úgymond – Atillához küldött bennünket, mi tehát csakis őneki felelhetünk.)
CitableNode(urn:cts:fuTexts:gardonyi.aLathatatlanEmber.fu2019:II.83,– Azt gondoljátok-e, – dörögte Csáth – hogy mink a magunk fitogatására jöttünk hozzátok? Minket a király küldött ezzel a kérdéssel.)
CitableNode(urn:cts:fuTexts:gardonyi.aLathatatlanEmber.fu2019:II.84,Nagy, kevély szarvas-bajszú ember volt az a Csáth. Négysoros aranyláncz függött a nyakában. A lánczon aranykarikák és pénzek lógtak. Gyémántos görbe kardja maga megért egy kis országot. No szegény Deél, ha ennek a leányába szerettél bele, akkor jóéjszakát mondhatsz az életednek!)
CitableNode(urn:cts:fuTexts:gardonyi.aLathatatlanEmber.fu2019:II.85,– Magatok is tudhatjátok, – felelte az én uram – hogy mi a szokás. Avagy mikor a ti követeitek a mi császárunknál járnak, megmondanák-e másnak Atilla izenetét? Csak magának a császárnak.)
CitableNode(urn:cts:fuTexts:gardonyi.aLathatatlanEmber.fu2019:II.86,A hunok összefordultak és nehány szót váltottak, azután nagy csörgéssel visszaügettek Atillához.)
CitableNode(urn:cts:fuTexts:gardonyi.aLathatatlanEmber.fu2019:II.87,Azt gondoltuk, hogy Atilla buta barbárfejjel küldte a kérdezőket, s hogy az uraink válasza után a homlokára csap és azt mondja: bizistók jól beszélnek! Azonban nem így történt. A hun urak közül Csáth és Oresztes ismét visszatért és Csáth így szólt:)
CitableNode(urn:cts:fuTexts:gardonyi.aLathatatlanEmber.fu2019:II.88,– Ha egyéb mondani valótok nincsen, mint a mit mondottatok, azt izeni a király: fel is út, le is út.)
CitableNode(urn:cts:fuTexts:gardonyi.aLathatatlanEmber.fu2019:II.89,Azzal otthagytak bennünket.)
CitableNode(urn:cts:fuTexts:gardonyi.aLathatatlanEmber.fu2019:II.90,Maksziminosz úr szinte elkékült haragjában; az én uram is elképedve nézett a lovasok után. Vigilász szinte ugrált dühében:)
CitableNode(urn:cts:fuTexts:gardonyi.aLathatatlanEmber.fu2019:II.91,– Igy menjünk-e haza? Igy vigyük-e haza a semmit? Atilla ismer engem. Ha én vele szemben lehettem volna, rá tudtam volna venni, hogy hagyja békében az országunkat.)
CitableNode(urn:cts:fuTexts:gardonyi.aLathatatlanEmber.fu2019:II.92,A sátorokat már fölraktuk a szekerekre, s indultunk volna, mikor új követ jön hozzánk s így szól:)
CitableNode(urn:cts:fuTexts:gardonyi.aLathatatlanEmber.fu2019:II.93,– A király nem engedi, hogy éjjel induljatok.)
CitableNode(urn:cts:fuTexts:gardonyi.aLathatatlanEmber.fu2019:II.94,Hát újra leraktuk a sátorokat. Atilla egy ökröt és egy szekér halat küldött. Az volt a vacsoránk. Azután álomnak ereszkedtünk.)
CitableNode(urn:cts:fuTexts:gardonyi.aLathatatlanEmber.fu2019:II.95,Az én uram egész éjjel hánykolódott. Egyszer meg is kérdeztem, mi baja?)
CitableNode(urn:cts:fuTexts:gardonyi.aLathatatlanEmber.fu2019:II.96,– Aludj, – felelte – engem a szégyen háborgat, hogy egy barbár így bánik velünk!)
CitableNode(urn:cts:fuTexts:gardonyi.aLathatatlanEmber.fu2019:II.97,– Uram, – mondottam az ágyamon fölülve – te okos ember vagy, nem gondolod-e, hogy Atilla _valami ok miatt_ nem fogad bennünket?)
CitableNode(urn:cts:fuTexts:gardonyi.aLathatatlanEmber.fu2019:II.98,– Beszélj világosan!)
CitableNode(urn:cts:fuTexts:gardonyi.aLathatatlanEmber.fu2019:II.99,– Emlékszel-e, hogy az úton egyszer ebédre hívtátok az öt hun követet, aztán ebéd alatt, hogy Theodoziuszról meg Atilláról folyt a beszéd, Vigilásznak elcsúszott a nyelve.)
CitableNode(urn:cts:fuTexts:gardonyi.aLathatatlanEmber.fu2019:II.100,– Részeg volt.)
CitableNode(urn:cts:fuTexts:gardonyi.aLathatatlanEmber.fu2019:II.101,– Azt mondta, hogy _nem való istent emberrel együtt emlegetni_.)
CitableNode(urn:cts:fuTexts:gardonyi.aLathatatlanEmber.fu2019:II.102,– Mondom, hogy részeg volt! A hun urak másnap megbocsátottak neki.)
CitableNode(urn:cts:fuTexts:gardonyi.aLathatatlanEmber.fu2019:II.103,– Lehet, hogy megbocsátottak, de ebből nem következik, hogy Atillának el nem mondták: hogyan gondolkoznak felőle a Theodoziusz követei.)
CitableNode(urn:cts:fuTexts:gardonyi.aLathatatlanEmber.fu2019:II.104,Az én uram nem szól többet. Én elalszom. Reggel látom, hogy Maksziminoszszal a sátor előtt tanakodik. Azután szólítja Rusztikioszt.)
CitableNode(urn:cts:fuTexts:gardonyi.aLathatatlanEmber.fu2019:II.105,Rusztikiosz, amint említettem, velünk utazott, noha a követséghez nem tartozott. Jól tudott hunul. Atillának egyik iródeákjához jött, a kit valamikor Aéciusz ajándékozott a hun királynak.)
CitableNode(urn:cts:fuTexts:gardonyi.aLathatatlanEmber.fu2019:II.106,A gazdám lóra ült. A lovat én vezettem kantárszáron. Rusztikiosz csak úgy gyalogosan lépkedett mellettünk.)
CitableNode(urn:cts:fuTexts:gardonyi.aLathatatlanEmber.fu2019:II.107,Csáthnak a sátorához mentünk.)
CitableNode(urn:cts:fuTexts:gardonyi.aLathatatlanEmber.fu2019:II.108,Én künn maradtam a lóval; ők ketten beléptek.)
CitableNode(urn:cts:fuTexts:gardonyi.aLathatatlanEmber.fu2019:II.109,Mi dolga volt az én uramnak Csáth-tal? azt csak később tudtam meg. Ajándékot igért neki, ha Atilla elé juttatja a követeket.)
CitableNode(urn:cts:fuTexts:gardonyi.aLathatatlanEmber.fu2019:II.110,Míg ők bent időztek a Csáth sátorában, én kívülről bámultam a sátort. Kettős sátor volt; mind a kettő vastag puha csergéből. A bejáratot fehér lófarkak és ökölnyi aranyozott gömbök diszítették. A bejárat fölött jelvény volt: egy vörös posztóból varrt kézben két valóságos kard, mind a kettő feketére festett s azok fölött a nap aranyozott képe. Később láttam, hogy minden sátornak van valami ilyen jelvénye. Vagy a bejárat fölött lóg, vagy oda van tűzve. Zászló csak a király sátorán lengett.)
CitableNode(urn:cts:fuTexts:gardonyi.aLathatatlanEmber.fu2019:II.111,A hátulsó sátor nyilván a nőké volt. Látszott az a bejáraton csüggő gyöngyfüzérekről s az ablakokon fehérlő fátyolkárpitokról.)
CitableNode(urn:cts:fuTexts:gardonyi.aLathatatlanEmber.fu2019:II.112,A női sátor előtt ökrös szekér állott. Szőnyegeket és ládákat raktak rája.)
CitableNode(urn:cts:fuTexts:gardonyi.aLathatatlanEmber.fu2019:II.113,Én persze kiváncsian néztem a sátort: hátha kijön belőle az a leány, a ki miatt szegény Deélnek el kell pusztulnia.)
CitableNode(urn:cts:fuTexts:gardonyi.aLathatatlanEmber.fu2019:II.114,Kiváncsi voltam arra a leányra, a kinek a szépségét csak kézlegyintéssel lehet kifejezni, s a ki miatt meghal egy ifjú legény.)
CitableNode(urn:cts:fuTexts:gardonyi.aLathatatlanEmber.fu2019:II.115,A szekér mellett egy negyvenéves forma kövér nő állott. Valami finom prémből készült hamuszínű mente volt rajta, éppen olyan, mint a férfiaké és a mente alatt diószínű szoknya.)
CitableNode(urn:cts:fuTexts:gardonyi.aLathatatlanEmber.fu2019:II.116,Az rendelkezett a szolgákkal: mit hova rakjanak.)
CitableNode(urn:cts:fuTexts:gardonyi.aLathatatlanEmber.fu2019:II.117,Kis idő multán kijött egy fehérarczú tizenöt-tizenhatéves leány is. A mentéje éppen olyan volt mint az anyjáé, csak éppen a szoknyája volt fehér.)
CitableNode(urn:cts:fuTexts:gardonyi.aLathatatlanEmber.fu2019:II.118,Ez-e az vajjon?)
CitableNode(urn:cts:fuTexts:gardonyi.aLathatatlanEmber.fu2019:II.119,Ha ez az, nekem bizony nem tetszik. Nem mondhatnám, hogy rút, hiszen csupa finomság; de láttam már sokkalta szebb leányokat.)
CitableNode(urn:cts:fuTexts:gardonyi.aLathatatlanEmber.fu2019:II.120,Nincs benne vér: nincs a mi melegítené az embert. Láttam én Konstantinápolyban olyan leányokat, hogy a szépségük megcsapott, mint a tűz melege.)
CitableNode(urn:cts:fuTexts:gardonyi.aLathatatlanEmber.fu2019:II.121,A leány egy kis rezes-sarkú tulipános ládát tétetett föl. Pénz volt-e abban, vagy ékszer? nem tudom, de bizonyosan az ő holmija volt, mert gyékénybe takartatta.)
CitableNode(urn:cts:fuTexts:gardonyi.aLathatatlanEmber.fu2019:II.122,A nap rásütött az arczára, s ő egy szürke strucztoll-legyezőt tartott az arcza elé.)
CitableNode(urn:cts:fuTexts:gardonyi.aLathatatlanEmber.fu2019:II.123,Akkor kezdett tetszeni nekem. Minden szép leányon van valami, a mi megmarad az ember emlékezetében. Neki a szeme meg a szája volt az. Mintha az egész leány csupán azért jött volna elő a teremtés műhelyéből, hogy azt a két álmodozó fekete szemet és azt a piros formás szájat legyen kinek adni. Most is ha rágondolok, a szeme és a szája van előttem.)
CitableNode(urn:cts:fuTexts:gardonyi.aLathatatlanEmber.fu2019:II.124,– Anyám, – mondotta – én nem szeretek szekéren menni. Inkább mennék lóháton.)
CitableNode(urn:cts:fuTexts:gardonyi.aLathatatlanEmber.fu2019:II.125,Olyan édes volt a hangja, mint a távoli furulyaszó.)
CitableNode(urn:cts:fuTexts:gardonyi.aLathatatlanEmber.fu2019:II.126,– Ebben a ruhában? – kérdezte az anyja. Emőke mit gondolsz: milyen lesz a szoknyád?)
CitableNode(urn:cts:fuTexts:gardonyi.aLathatatlanEmber.fu2019:II.127,Megrezzentem. Ez az!)
CitableNode(urn:cts:fuTexts:gardonyi.aLathatatlanEmber.fu2019:II.128,– Veszek rám másikat, – felelte a leány. Hát megengeded?)
CitableNode(urn:cts:fuTexts:gardonyi.aLathatatlanEmber.fu2019:II.129,S ekkor rám is vetett egy pillantást.)
CitableNode(urn:cts:fuTexts:gardonyi.aLathatatlanEmber.fu2019:II.130,Csak átfutó pillantás volt, mint mikor a tükörre vetett napfény végigsiklik a vizen, de én mégis megrezdültem tőle.)
CitableNode(urn:cts:fuTexts:gardonyi.aLathatatlanEmber.fu2019:II.131,Az a leány a halál szellemét ábrázolta nekem. Mink emberi csontváz alakjában kaszával és homokórával festjük a halált. A hunföldön feketeszemű és piros-szájú leány. A ki beleszeret, meg kell halnia.)
CitableNode(urn:cts:fuTexts:gardonyi.aLathatatlanEmber.fu2019:II.132,Ismét az anyjához fordult, aztán be akart menni a sátorba. A sátorajtónál valamit akart még mondani. Habozva megállott. Ekközben ismét rám tévedt a tekintete, s talán hogy idegen voltam, megállott rajtam.)
CitableNode(urn:cts:fuTexts:gardonyi.aLathatatlanEmber.fu2019:II.133,Hogy erősen visszanéztem, a tekintetünk találkozott.)
CitableNode(urn:cts:fuTexts:gardonyi.aLathatatlanEmber.fu2019:II.134,Nem tudom, vizsgálják-e valamikor a tudósok az emberi szem titkait?)
CitableNode(urn:cts:fuTexts:gardonyi.aLathatatlanEmber.fu2019:II.135,Mikor két nézés találkozik, két lélek érintkezik.)
CitableNode(urn:cts:fuTexts:gardonyi.aLathatatlanEmber.fu2019:II.136,Az érintkezés néha hideg, szinte fagyasztó, néha meleg, ölelő. A lélek a szemen át ütni is tud. Csókolni is.)
CitableNode(urn:cts:fuTexts:gardonyi.aLathatatlanEmber.fu2019:II.137,A testnek mindehhez semmi köze.)
CitableNode(urn:cts:fuTexts:gardonyi.aLathatatlanEmber.fu2019:II.138,Mit mondjak: hogyan hatott rám Emőke nézése?)
CitableNode(urn:cts:fuTexts:gardonyi.aLathatatlanEmber.fu2019:II.139,Elzsibbadtam, édesen elzsibbadtam.)
