CitableNode(urn:cts:fuTexts:gardonyi.aLathatatlanEmber.fu2019:LIII.1,Másnap délután összeszedték a sebesülteket, s elhordták a táborba.)
CitableNode(urn:cts:fuTexts:gardonyi.aLathatatlanEmber.fu2019:LIII.2,Láttam, hogy engem elhagynak, s éreztem, hogy a csoma növekvő erővel gyullad belém. A halál a lábamnál fogva húzott már, s én még mindig kapaszkodtam az élet gondolatába.)
CitableNode(urn:cts:fuTexts:gardonyi.aLathatatlanEmber.fu2019:LIII.3,– Emberek! – könyörögtem a mellettem elmenőknek – vigyetek engem is.)
CitableNode(urn:cts:fuTexts:gardonyi.aLathatatlanEmber.fu2019:LIII.4,Nem is feleltek.)
CitableNode(urn:cts:fuTexts:gardonyi.aLathatatlanEmber.fu2019:LIII.5,Azután egyenkint szólongattam őket:)
CitableNode(urn:cts:fuTexts:gardonyi.aLathatatlanEmber.fu2019:LIII.6,– Tardos, könyörülj rajtam! Sukoró, ne hagyj itt vesznem! Czobor, mozduljon meg a szived!)
CitableNode(urn:cts:fuTexts:gardonyi.aLathatatlanEmber.fu2019:LIII.7,Czobor meg is állt, s a vállát vonogatta:)
CitableNode(urn:cts:fuTexts:gardonyi.aLathatatlanEmber.fu2019:LIII.8,– Mit használ neked, ha beviszlek is. Csoma van benned az ebattát!)
CitableNode(urn:cts:fuTexts:gardonyi.aLathatatlanEmber.fu2019:LIII.9,– Legalább emberek között halok meg, és nem hollók között.)
CitableNode(urn:cts:fuTexts:gardonyi.aLathatatlanEmber.fu2019:LIII.10,Rázta a fejét; pökött, és tovább ment.)
CitableNode(urn:cts:fuTexts:gardonyi.aLathatatlanEmber.fu2019:LIII.11,Én magam maradtam. Egy lófej volt a párnám, holttestek a társaságom; szálldosó hollók az eléneklőim.)
CitableNode(urn:cts:fuTexts:gardonyi.aLathatatlanEmber.fu2019:LIII.12,A mezőn kigyulladtak a nyergekből és fapajzsokból rakott máglyák, s megzendült a táltosok gyászéneke. Tompa dobpergés és búgó kürtök szava kísérte az éneket, s a hunok hite szerint a lángokból fölszálltak a lelkek, s magukkal vitték szolgáiknak azokat, a kiket a csatában levágtak.)
CitableNode(urn:cts:fuTexts:gardonyi.aLathatatlanEmber.fu2019:LIII.13,Hány máglya volt ott? és hány embert égettek el? nem tudom. Bizonyára csak kevesen részesültek ebben a megbecsülésben. Valamennyi holt hunt elégetni, – erdő kellett volna.)
CitableNode(urn:cts:fuTexts:gardonyi.aLathatatlanEmber.fu2019:LIII.14,Aztán az égetés is elmult. Nem maradt más hang, csak a távoli tábor morajlása, s a kerengő hollók károgása.)
CitableNode(urn:cts:fuTexts:gardonyi.aLathatatlanEmber.fu2019:LIII.15,És én feküdtem sebben és lázban tovább.)
CitableNode(urn:cts:fuTexts:gardonyi.aLathatatlanEmber.fu2019:LIII.16,Időnkint elkábultam, időnkint egy-egy perczre visszatért az eszméletem.)
CitableNode(urn:cts:fuTexts:gardonyi.aLathatatlanEmber.fu2019:LIII.17,Mikor leszállt az est, s előtündököltek az égen a nyári csillagok, a halál érzete végtelen gyászszal borult reám.)
CitableNode(urn:cts:fuTexts:gardonyi.aLathatatlanEmber.fu2019:LIII.18,Már az elhagyottság se bántott, már abba is belenyugodtam, hogy az életem kialszik.)
CitableNode(urn:cts:fuTexts:gardonyi.aLathatatlanEmber.fu2019:LIII.19,Csak éjjel ne halnék meg, csak még egyszer látnám a reggelt, a piros hajnalt, a fölkelő napot! Ez volt minden vágyam. És hogy még egyszer ihatnék, ebben a földi életben.)
CitableNode(urn:cts:fuTexts:gardonyi.aLathatatlanEmber.fu2019:LIII.20,Már régen éreztem, hogy valami különös nyomás érdekli olykor a derekamat. Éjjel a csatatéren is kellemetlenkedett, de akkor annyira elfoglalt a lábam sebe, hogy nem gondoltam vele. Most gépiesen odanyulok, azt vélve, hogy valami nagy ütésből támadt daganat van a derekam táján. Hát lám, mire tapintok: a tömlőre! a boros tömlőre, a mit a gazdám adott a csata előtt!)
CitableNode(urn:cts:fuTexts:gardonyi.aLathatatlanEmber.fu2019:LIII.21,Akkor a nagy zavarban a nyereg helyett az övemre akasztottam, mert arra gondoltam, hogy a ló kidőlhet alattam, s akkor elvész a borom is. Most eszelkedek rá. Semmi se látszott bizonyosabbnak, mint az, hogy nem érem meg a reggelt, s mégis átlobbant rajtam az öröm érzete.)
CitableNode(urn:cts:fuTexts:gardonyi.aLathatatlanEmber.fu2019:LIII.22,Fogammal téptem ki a dugót s ittam. Ittam mohón, végtelen ivással; és ittam és ittam…)
CitableNode(urn:cts:fuTexts:gardonyi.aLathatatlanEmber.fu2019:LIII.23,A savanyú, méregerős bor, vagy inkább eczet, áldott csillapító ital volt most nekem. Éreztem, hogy átjárja minden eremet, inamat. Az ember a szájával iszik, de én akkor egész testemmel ittam. Minden porczikám, testemnek minden molekulája itta, szívta a bort. Csontomba, velőmbe belement, beleszívódott, eloszlott bennem, mint spongyában a víz.)
CitableNode(urn:cts:fuTexts:gardonyi.aLathatatlanEmber.fu2019:LIII.24,Aztán elaludtam.)
CitableNode(urn:cts:fuTexts:gardonyi.aLathatatlanEmber.fu2019:LIII.25,Meddig tartott az alvásom? nem tudom. Lehet hogy egy napig, lehet, hogy kettőig. Az arczomat záporeső verte. Dörgött és villámlott. Villámlott és dörgött.)
CitableNode(urn:cts:fuTexts:gardonyi.aLathatatlanEmber.fu2019:LIII.26,Én hanyatt feküdtem, s a kezemmel védtem az arczomat.)
CitableNode(urn:cts:fuTexts:gardonyi.aLathatatlanEmber.fu2019:LIII.27,Ekközben láttam, hogy a világosság nappali, éreztem, hogy az eső átveri a köntösömet.)
CitableNode(urn:cts:fuTexts:gardonyi.aLathatatlanEmber.fu2019:LIII.28,Félóra mulva elállt a zápor s a nap kisütött. A lábamat víz mosta csendesen. Ijedten vettem észre, hogy a patak megáradt, s annak a vize terjedez.)
CitableNode(urn:cts:fuTexts:gardonyi.aLathatatlanEmber.fu2019:LIII.29,A víz pedig nőttön-nőtt. De sárga iszapos víz helyett biborszinű piszkos víz hömpölygött a mederben. A csatatérről folyó víz volt az. A hogy fölültem, láttam, mint bukdácsolnak a hullámokban a halottak, mint lejtenek a süvegek és fapajzsok, nyergek, fasisakok, nyílak, dárdák, szénacsomók.)
CitableNode(urn:cts:fuTexts:gardonyi.aLathatatlanEmber.fu2019:LIII.30,A víz egyre nőtt. Már a derekem alá is befolyt s emelgetett.)
CitableNode(urn:cts:fuTexts:gardonyi.aLathatatlanEmber.fu2019:LIII.31,No a szerencsétlenség sokféle módot küld, hogy meghaljak.)
CitableNode(urn:cts:fuTexts:gardonyi.aLathatatlanEmber.fu2019:LIII.32,A halottak egyre úsznak előttem. Egyik hanyatt, másik háttal az égnek, a harmadik oldalt. Némelyiknek csak a köntöse látszik ki. De mennek tízével, húszával, utaznak a habos veres vízben. S bukdácsolnak, integetnek, mintha azt mondanák: Oh de jó vízben utazni a másvilágra! jer velünk, Zéta!)
CitableNode(urn:cts:fuTexts:gardonyi.aLathatatlanEmber.fu2019:LIII.33,Olykor egyik megáll és forog. Az ujonnan érkezők hozzáütődnek és vele forognak. Aztán egy nagy társaság jön egyszerre, eltolja a forgókat s új halottak kerengenek. De a milyen gyorsan összeállt a társaság, ép olyan gyorsan szét is oszlik. Egyik a másik után oldalog el. Utoljára csak egy marad, egy félig levágott nyakú római, kinek feje a vállára van billenve. Az magában kereng néhány perczig, aztán az is tovább úszik.)
CitableNode(urn:cts:fuTexts:gardonyi.aLathatatlanEmber.fu2019:LIII.34,Már a mellemet is ellepte a víz. Változatosságképen egy nagy rossz híd lebeg felém. A híd rövid s a karfája kérges fából való. Arra gondoltam, hogy az a híd elvihetne engem a táborba.)
CitableNode(urn:cts:fuTexts:gardonyi.aLathatatlanEmber.fu2019:LIII.35,A mint hozzám ért, belekapaszkodtam görcsösen.)
CitableNode(urn:cts:fuTexts:gardonyi.aLathatatlanEmber.fu2019:LIII.36,Testem pehelyként lebegett a hűs hullámokban, s mentem a híddal, a halottakkal, mentem hosszan, folytonosan, ringatózva, magam se tudom, hova.)
CitableNode(urn:cts:fuTexts:gardonyi.aLathatatlanEmber.fu2019:LIII.37,Mikor arra a helyre értünk, a hol a tábort gondoltam, láttam, hogy a térség üres. Sehol egy sátor, sehol egy szekér. Csak a szanaszét feketélő tűzhelyek mutatták, hogy ott volt Attila tábora.)
CitableNode(urn:cts:fuTexts:gardonyi.aLathatatlanEmber.fu2019:LIII.38,A parton egy farkas ivott a vízből. Sokat ehetett, mert jóízűt ivott.)
CitableNode(urn:cts:fuTexts:gardonyi.aLathatatlanEmber.fu2019:LIII.39,Mentem a vízzel tovább.)
CitableNode(urn:cts:fuTexts:gardonyi.aLathatatlanEmber.fu2019:LIII.40,*)
CitableNode(urn:cts:fuTexts:gardonyi.aLathatatlanEmber.fu2019:LIII.41,Végre estefelé embereket láttam a parton. Férfiak, asszonyok, gyermekek álltak a víz szélén. Csáklyákkal és gajmós botokkal huzogálták ki a halottakat s úszó fasisakokat, dárdákat, fegyvereket, fatalpú sarukat.)
CitableNode(urn:cts:fuTexts:gardonyi.aLathatatlanEmber.fu2019:LIII.42,Engem is kihúztak, s bámulva álltak körül.)
CitableNode(urn:cts:fuTexts:gardonyi.aLathatatlanEmber.fu2019:LIII.43,– Könyörüljetek, – mondottam – vigyetek házba, adjatok ennem!)
CitableNode(urn:cts:fuTexts:gardonyi.aLathatatlanEmber.fu2019:LIII.44,De azok nem értettek. Katalaunok voltak: se nem frank, se nem burgundi, se nem gót. Eddig csak holt tanuit látták a csatának, most, hogy egy élő került eléjük a csatából, ugyancsak megbámultak.)
CitableNode(urn:cts:fuTexts:gardonyi.aLathatatlanEmber.fu2019:LIII.45,Végre egy papot pillantottam meg közöttük.)
CitableNode(urn:cts:fuTexts:gardonyi.aLathatatlanEmber.fu2019:LIII.46,Annak szólottam latinul:)
CitableNode(urn:cts:fuTexts:gardonyi.aLathatatlanEmber.fu2019:LIII.47,– Reverendissime domine! én Lúpusz püspöknek a rabja vagyok.)
CitableNode(urn:cts:fuTexts:gardonyi.aLathatatlanEmber.fu2019:LIII.48,Aztán nem tudom, mi történt velem.)
