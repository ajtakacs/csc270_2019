CitableNode(urn:cts:fuTexts:gardonyi.aLathatatlanEmber.fu2019:VIII.1,A következő nap delén a Csáthék karavánja utólérte a miénket. Bizonyosan korábban indultak, mint mink, s mink útközben egy lovunk kidőlése miatt vesztegeltünk is néhány órán át.)
CitableNode(urn:cts:fuTexts:gardonyi.aLathatatlanEmber.fu2019:VIII.2,Az urak odasorakoztatták a lovukat az út mellé, s üdvözölték Csáthékat. Én ezúttal nem a szolgák közé álltam, hanem a gazdám mellé.)
CitableNode(urn:cts:fuTexts:gardonyi.aLathatatlanEmber.fu2019:VIII.3,Emőke úgy lovagolt, mint tegnap. A ruhájában mindössze annyi volt a változás, hogy a fején levő patyolatot a süvege köré tekerte, és a süvegbe három fehér kócsagtollat tűzött.)
CitableNode(urn:cts:fuTexts:gardonyi.aLathatatlanEmber.fu2019:VIII.4,Mért nem vagyok én festő, hogy azt a lovon ülő hattyúnyakú keleti leányt lefesthetném. A ló alacsony, ideges pejparipa; a leány égszínkék lenge köpenyegben van s a köpenyegén a termetének minden vonala áthullámzik. A fején a fehér gyolcs-turbán. Lábát aranyozott széles kengyelben nyugtatja.)
CitableNode(urn:cts:fuTexts:gardonyi.aLathatatlanEmber.fu2019:VIII.5,Sokszor próbáltam őt lerajzolni, hol táblán, hol porban, de ügyetlen az én kezem: a ló, a mely a rajzomból keletkezett, többnyire vagy kutya lett, vagy őz, vagy más állat. Emőke meg mindig férfivá változott. Pedig úgy látom őt, olyan elevenen, akárcsak magamat, mikor a víz tükrébe nézek.)
CitableNode(urn:cts:fuTexts:gardonyi.aLathatatlanEmber.fu2019:VIII.6,Elmentek mellettünk. Az üdvözlést viszonozták. Emőke is könnyedén megbólintotta a fejét a követek felé, s a fátyolon át láttam, hogy amint az urakon végignéz, reám is vet egy pillantást.)
CitableNode(urn:cts:fuTexts:gardonyi.aLathatatlanEmber.fu2019:VIII.7,Már akkor nem gyűlöltem. Bántam, hogy meg nem csókoltam a kezét. Álmomban ismétlődött a találkozásunk, s én megcsókoltam a kezét, s egy eddig soha nem érzett gyönyörűség ömlött szét az ereimben.)
CitableNode(urn:cts:fuTexts:gardonyi.aLathatatlanEmber.fu2019:VIII.8,Azt mondtam neki:)
CitableNode(urn:cts:fuTexts:gardonyi.aLathatatlanEmber.fu2019:VIII.9,– Megcsókoltam a kezedet. Éreztem benne a lelkedet. Megcsókoltam a lelkedet is.)
CitableNode(urn:cts:fuTexts:gardonyi.aLathatatlanEmber.fu2019:VIII.10,És a csók édessége az ajkamon volt naphosszat. Mikor megláttam őt, a gyönyörűség borzongása járt át. Milyen különös az emberi arcz! Az ő arcza is változatlan, az enyém is. Mikor rám pillantott, bizonyára azt gondolta, hogy az én arczom most is égő gyűlöletet takar.)
CitableNode(urn:cts:fuTexts:gardonyi.aLathatatlanEmber.fu2019:VIII.11,Aztán nem értük őket többé utól.)
CitableNode(urn:cts:fuTexts:gardonyi.aLathatatlanEmber.fu2019:VIII.12,A hetedik napon egy csoport fehér-tógás embert láttunk. Már messziről megláttuk, hogy a szél tógákat lobogtat: rómaiak.)
CitableNode(urn:cts:fuTexts:gardonyi.aLathatatlanEmber.fu2019:VIII.13,S csakugyan a nyugot-római birodalom követeivel találkoztunk a pusztában. Idegenek voltak, de azon a végtelenül sik idegen földön mégis úgy üdvözöltük őket, mintha egy anya gyermekei volnánk.)
CitableNode(urn:cts:fuTexts:gardonyi.aLathatatlanEmber.fu2019:VIII.14,Az urak összeölelkeztek. A szolgák kezet szorítottak. És latinra fordult a beszéd.)
CitableNode(urn:cts:fuTexts:gardonyi.aLathatatlanEmber.fu2019:VIII.15,Az idegen követek feje Romulusz, igen nagyorrú és nagyméltóságú barna úr, mellette Románusz főtiszt és Promótusz, Pannonia kormányzója.)
CitableNode(urn:cts:fuTexts:gardonyi.aLathatatlanEmber.fu2019:VIII.16,Az ő járatuk épp oly keserves volt, mint a miénk. Atilla egynehány aranyedényt követelt a római császártól. Valentiniánusz adott volna is neki, amennyit akar, de Atillának csak az kellett, a mit Szirmium elfoglalásakor sikkasztottak el tőle. A sikkasztó az ő iródeákja volt. Az hogyan, hogyan nem: átvette titkon a szirmiumi püspöktől az aranyedényeket és elzálogosította egy Szilvánusz nevű római uzsorásnak.)
CitableNode(urn:cts:fuTexts:gardonyi.aLathatatlanEmber.fu2019:VIII.17,Mikor Atilla megtudta a sikkasztást, az iródeákot azonnal karóba huzatta, Valentiniánuszra meg ráizent, hogy: vagy Szilvánuszt vagy az aranyedényeket!)
CitableNode(urn:cts:fuTexts:gardonyi.aLathatatlanEmber.fu2019:VIII.18,Hát erre hoztak választ a rómaiak. Valentiniánusz azt feleli, hogy Szilvánusz jóhiszeműleg adott pénzt az edényekre; az edények meg templomi edények, hát inkább pénzen váltja meg, – ha lehet.)
CitableNode(urn:cts:fuTexts:gardonyi.aLathatatlanEmber.fu2019:VIII.19,A két követség így egyesülve, vidám beszélgetésben érkezett Atilla városához.)
CitableNode(urn:cts:fuTexts:gardonyi.aLathatatlanEmber.fu2019:VIII.20,Városnak mondom, mert nem tudom más nevét. Nem hasonlít az a világ semmiféle városához, mert templomok, márványpaloták, kőépületek, kövezett utak és terek nincsenek benne. A sátorok sokaságából mindössze két épület-csoport sárgállik elő. Az mind a kettő dombon van és fából épült. Tornyok is emelkednek rajtok, de csak olyan karcsúak és olyan szellősek, hogy a galambokon és kányákon kívül más nem lakhatja.)
CitableNode(urn:cts:fuTexts:gardonyi.aLathatatlanEmber.fu2019:VIII.21,[Illustration: Az a királyunk lakóhelye.])
CitableNode(urn:cts:fuTexts:gardonyi.aLathatatlanEmber.fu2019:VIII.22,A vezetőnk tisztelettel mutatott a két palotára.)
CitableNode(urn:cts:fuTexts:gardonyi.aLathatatlanEmber.fu2019:VIII.23,– Az a királyunk lakóhelye. A másik vele szemben, a fővezéré.)
CitableNode(urn:cts:fuTexts:gardonyi.aLathatatlanEmber.fu2019:VIII.24,A paloták körül a sátorok rengeteg sokasága tarkállik. Tízezer? százezer? millió? – nem lehet megolvasni. A sátorok között házak is vannak, de csak afféle nádtetős sárházak és ember nem lakik bennök. Nyáron legalább nem.)
CitableNode(urn:cts:fuTexts:gardonyi.aLathatatlanEmber.fu2019:VIII.25,A város szélén egynehány száz szén-piszkos kovácsot láttunk. Patkót és nyílhegyet vernek azok szünet nélkül. A műhelyek köre szuroktól illatos. A mezőségen tömérdek ló, tehén és birka legel. Kutya ott is annyi van, hogy az ember lépten-nyomon beléjök botlik.)
CitableNode(urn:cts:fuTexts:gardonyi.aLathatatlanEmber.fu2019:VIII.26,A fővezér, a kit meg kellett várnunk, már megérkezett. A palotája tetején lengő vörös zászló hirdette ezt, de az elénk lovagló hunok is mondották.)
CitableNode(urn:cts:fuTexts:gardonyi.aLathatatlanEmber.fu2019:VIII.27,Hol álljunk meg?)
CitableNode(urn:cts:fuTexts:gardonyi.aLathatatlanEmber.fu2019:VIII.28,Vezetőink be akartak vinni bennünket a városba. Az urak azonban azt határozták, hogy a városon kívül maradjunk, míg csak helyet nem jelöl valamelyik főember a városban.)
CitableNode(urn:cts:fuTexts:gardonyi.aLathatatlanEmber.fu2019:VIII.29,Megállítottuk hát a szekereket, s csak árnyékvetőre vontunk fel egy sátoroldalt.)
CitableNode(urn:cts:fuTexts:gardonyi.aLathatatlanEmber.fu2019:VIII.30,Az első tennivaló az, hogy a fővezérrel beszéljünk: mikor hajlandó a követséget elfogadni?)
CitableNode(urn:cts:fuTexts:gardonyi.aLathatatlanEmber.fu2019:VIII.31,Lóra ültünk hát hárman: az uram, Rusztikiosz, meg én s mentünk a vezető után.)
CitableNode(urn:cts:fuTexts:gardonyi.aLathatatlanEmber.fu2019:VIII.32,Akkor láttam csak: miért tetszik az Atilla városa végtelennek? Hát azért, mert a sátorok nem szorosan állnak egymás mellett, hanem mindegyik körül térség van. A térségen az asszonyok sütnek, főznek; a gyermekek játszanak; egy tehén, egy-két ló legelész. A sátor hátulján tűzrevaló farakás. Elől szárítják a ruhát; elől van az edénytartó czölöp is. A sátor csak alvóhely és esőben menedék. Nappal mind ott tanyázik a sátor előtt. A gyermekek ott játszanak; a nők ott dolgoznak; az öregek s betegek szintén a sátor előtt vadbőrökön, vagy a puszta földön ülnek. A férfiak lóháton ülnek örökké. Ritkán dolgoznak, csak beszélgetnek, politizálnak, csereberélnek, s néha vadászni mennek.)
CitableNode(urn:cts:fuTexts:gardonyi.aLathatatlanEmber.fu2019:VIII.33,Aztán az is érdekes, hogy a sátorok állásából meglátni: mekkora a család? Néha két-három sátor áll szorosan egymás mellett. Azok a nagysátorból származott újházasok sátorai. Közös a szív, közös a konyha is.)
CitableNode(urn:cts:fuTexts:gardonyi.aLathatatlanEmber.fu2019:VIII.34,Minél beljebb haladunk a királyi palota felé, annál díszesebbek és nagyobbak a sátorok. A piramis-alakú füstös emberi kasokat négy-öt-hatszögű széles alkotmányok váltják föl. Azok már vadbőrökkel vannak betakarva, vagy vastag csergéből készültek, s a tetejükön vagy az ajtó fölött szimbólumot vagy írásjeleket lehet látni.)
CitableNode(urn:cts:fuTexts:gardonyi.aLathatatlanEmber.fu2019:VIII.35,A szimbólum többnyire csak egy kép: gólya, lófej, csillag, rózsa, kereszt, kör, vagy más efféle. Néhol nem is úgy van ráhímezve a családi jelvény, hanem csak oda van akasztva: pl. egy nyíl, vagy egy kosfej, vagy egy patkó. Arról aztán meg lehet tudni, hogy ott laknak: Nyilasék, amott meg Kosék, s emitt Patkóék. Csak a hol póznán lóg a jelvény, ott nem családi jel, hanem mesterségmutató. A varga sarut akaszt ki, a sátormíves keresztbe tett rudat, az ács szekerczét, a szaggittárius vörösre festett íjjat, a szűcs kis fasubát, a kovács kardot és lópatkót.)
CitableNode(urn:cts:fuTexts:gardonyi.aLathatatlanEmber.fu2019:VIII.36,A további sátorok körül már rabszolgákat lehet látni, s a pompa szemetkápráztató.)
CitableNode(urn:cts:fuTexts:gardonyi.aLathatatlanEmber.fu2019:VIII.37,Nem csoda; ezek az emberek megrabolták az egész világot!)
CitableNode(urn:cts:fuTexts:gardonyi.aLathatatlanEmber.fu2019:VIII.38,A lovasok között sok bekötött fejű és fölkötött karú embert látok.)
CitableNode(urn:cts:fuTexts:gardonyi.aLathatatlanEmber.fu2019:VIII.39,Az egyik odakiált a vezetőmnek:)
CitableNode(urn:cts:fuTexts:gardonyi.aLathatatlanEmber.fu2019:VIII.40,– Jónapot Szarvas.)
CitableNode(urn:cts:fuTexts:gardonyi.aLathatatlanEmber.fu2019:VIII.41,– Aggyisten, – feleli Szarvas – csakhogy látlak!)
CitableNode(urn:cts:fuTexts:gardonyi.aLathatatlanEmber.fu2019:VIII.42,Kezet fognak s néhány szót váltanak.)
CitableNode(urn:cts:fuTexts:gardonyi.aLathatatlanEmber.fu2019:VIII.43,– Ezek, – mondja a vezetőnk, mikor tovább lovagolunk, – most érkeztek haza a kazár háborúból.)
CitableNode(urn:cts:fuTexts:gardonyi.aLathatatlanEmber.fu2019:VIII.44,– Hát te, – kérdem, – mért nem mentél velök a háborúba?)
CitableNode(urn:cts:fuTexts:gardonyi.aLathatatlanEmber.fu2019:VIII.45,– Akartam, – feleli a hun, – de csak a hitványát szedték össze. A javának itthon kellett maradnia, hogy ha az urunk a rómaiakra támad, legyen ember itthon elég.)
CitableNode(urn:cts:fuTexts:gardonyi.aLathatatlanEmber.fu2019:VIII.46,Erre majdnem kilelt bennünket a hideg.)
CitableNode(urn:cts:fuTexts:gardonyi.aLathatatlanEmber.fu2019:VIII.47,– Hát van ilyen szándéka Atillának?)
CitableNode(urn:cts:fuTexts:gardonyi.aLathatatlanEmber.fu2019:VIII.48,– Nem mondta. Dehát nincs-e a sarkunk alatt az egész világ? Még csak a római birodalom van hátra.)
CitableNode(urn:cts:fuTexts:gardonyi.aLathatatlanEmber.fu2019:VIII.49,– És azt gondoljátok, hogy megbirtok vele? Nem olyan kicsiny ám az, mint a kazár nemzetség!)
CitableNode(urn:cts:fuTexts:gardonyi.aLathatatlanEmber.fu2019:VIII.50,– Ha kicsi, ha nagy, – felelte a hun vállatvonva, – a meddig az Isten kardja nálunk van, ember kardja minket meg nem győzhet.)
CitableNode(urn:cts:fuTexts:gardonyi.aLathatatlanEmber.fu2019:VIII.51,– Micsoda «Isten kardja?»)
CitableNode(urn:cts:fuTexts:gardonyi.aLathatatlanEmber.fu2019:VIII.52,– Nem hallottátok? Az Isten ledobott egy kardot az égből. Egy csordá fiú találta meg. Ahányszor nagy háború indul, Atilla csak az oldalára köti.)
CitableNode(urn:cts:fuTexts:gardonyi.aLathatatlanEmber.fu2019:VIII.53,– De mi bizonyítja azt, hogy az csakugyan az Isten kardja?)
CitableNode(urn:cts:fuTexts:gardonyi.aLathatatlanEmber.fu2019:VIII.54,– Mi bizonyítja, hogy nem az?)
CitableNode(urn:cts:fuTexts:gardonyi.aLathatatlanEmber.fu2019:VIII.55,– De hátha nem az?)
CitableNode(urn:cts:fuTexts:gardonyi.aLathatatlanEmber.fu2019:VIII.56,– A kard olyan szép, a minőt ember nem tud csinálni. Kék lángok lobogtak körülötte szüntelen a földben, míg csak a fiú meg nem találta. No meg a papok mind megismerik, hogy az égből jött. Az öreg Káma is.)
CitableNode(urn:cts:fuTexts:gardonyi.aLathatatlanEmber.fu2019:VIII.57,– Ki az az öreg Káma?)
CitableNode(urn:cts:fuTexts:gardonyi.aLathatatlanEmber.fu2019:VIII.58,– A mi főpapunk. Az ám a szent ember! Az elevenen fog az égbe szállni!)
CitableNode(urn:cts:fuTexts:gardonyi.aLathatatlanEmber.fu2019:VIII.59,A beszélgetést dudaszó és tárogatók üvöltése nyomta el. A sátorok között sokfelé szólt a zene. Egy domborúmellű hun legény lovagolt velünk szemben. A kezében kulacsot tartott, s veszettül dalolt. Olykor megállította a lovát egy-egy hun előtt, a kit megkinált a kulacsából, aztán tovább lovagolt és nagyokat kurjantott.)
CitableNode(urn:cts:fuTexts:gardonyi.aLathatatlanEmber.fu2019:VIII.60,– Ennek hát jókedve van, – mondom a hununknak.)
CitableNode(urn:cts:fuTexts:gardonyi.aLathatatlanEmber.fu2019:VIII.61,– Bizonyosan rabszolgát adott el, – felelte egykedvűen.)
CitableNode(urn:cts:fuTexts:gardonyi.aLathatatlanEmber.fu2019:VIII.62,Föltünt nekem, hogy kétkerekű kocsikon sok falomb érkezik mindenfelől, s hogy a széles főútra érkeztünk, láttam, hogy a sátorok ormát és ajtaját mindenfelé lombokkal díszítik, az utat meg erősen locsolják. Egy óriás barbár akkora élőfát vitt a vállán, hogy két ökör is nyögve húzta volna. A fákat leásták az út mellé.)
CitableNode(urn:cts:fuTexts:gardonyi.aLathatatlanEmber.fu2019:VIII.63,– Szittya uram, – szólok a vezetőnknek, – micsoda ünnep készül?)
CitableNode(urn:cts:fuTexts:gardonyi.aLathatatlanEmber.fu2019:VIII.64,– Atilla jön meg déltájban, – felelte.)
CitableNode(urn:cts:fuTexts:gardonyi.aLathatatlanEmber.fu2019:VIII.65,És a bajuszán egyet húzva, folytatta:)
CitableNode(urn:cts:fuTexts:gardonyi.aLathatatlanEmber.fu2019:VIII.66,– Én nem vagyok szittya. Azok a szittyák amott, a kik a széles hátú lovon beszélgetnek. Láthassátok, hogy azoknak se szakálluk, se bajuszok nincsen.)
CitableNode(urn:cts:fuTexts:gardonyi.aLathatatlanEmber.fu2019:VIII.67,Később tanultam meg, hogy nem nevezik magukat mindnyájan hunoknak, hanem nemzetségek szerint vagy családok szerint. Hanem azért egy nép az.)
CitableNode(urn:cts:fuTexts:gardonyi.aLathatatlanEmber.fu2019:VIII.68,Akkor láttam csak közelebbről a két fapalotát. Mind a kettő remeke az ács-művészetnek és a faragóművészetnek. Az Atilláé valamivel díszesebb és csak messziről egy. Közelről sok ház egybealkotva. A középső a királyé, a mellette levők a feleségeié, a szolgáké, a fogoly királyoké. Vannak távolabb hosszú dísztelen házak is. Azok az istállók. Külön van a király istállója, külön a feleségeié és külön a szolgáké.)
CitableNode(urn:cts:fuTexts:gardonyi.aLathatatlanEmber.fu2019:VIII.69,Valami harmincz ház az összesen, s húsz közüle palotaszerű.)
CitableNode(urn:cts:fuTexts:gardonyi.aLathatatlanEmber.fu2019:VIII.70,Aztán a faházak között van egy magányosan álló nagy kőépület. Az uram ugyan elbámult rajta, mert hetekig járó földön nem láttunk követ akkorát se, mint az öklöm.)
CitableNode(urn:cts:fuTexts:gardonyi.aLathatatlanEmber.fu2019:VIII.71,A későbbi napokban tudtuk meg, hogy az a kőház fürdő, s hogy azt egy Szirmiumba való rabszolga építette. A követ messziről hordták oda szekereken.)
CitableNode(urn:cts:fuTexts:gardonyi.aLathatatlanEmber.fu2019:VIII.72,A fővezéri és a királyi palota között nagy térség kereklett. Azon nem volt egyéb, csak egy vén hársfa, s alatta egy nagy négyszögletű szürke kő, de akkora, hogy egydarabban akkora nagy követ még nem láttam. Később tudtam meg, hogy oltár az.)
CitableNode(urn:cts:fuTexts:gardonyi.aLathatatlanEmber.fu2019:VIII.73,A tér másik sarkán gémes kút volt. Onnan keletre nézve, széles utcza nyillott. Le lehetett rajta látni a Tiszáig.)
CitableNode(urn:cts:fuTexts:gardonyi.aLathatatlanEmber.fu2019:VIII.74,A fővezért éppen az udvarán találtuk, mikor odaérkeztünk. Lóháton ült és valami ötven előkelő hun ifjúnak magyarázott valamit.)
CitableNode(urn:cts:fuTexts:gardonyi.aLathatatlanEmber.fu2019:VIII.75,Az ifjak pompás-díszesen voltak öltözve. A ruhájok csupa lengő-lobogó fehér selyem. Csak a derekukon volt piros vagy kék vagy sárga mellény, de az is elől csupa aranygomb. A lovuk fején ide-oda lengő szines fátyoldíszek.)
CitableNode(urn:cts:fuTexts:gardonyi.aLathatatlanEmber.fu2019:VIII.76,Látszott, hogy ők is az ünnepre öltözködtek. Körben álltak a fővezér körül, s mikor az elvégezte a mondanivalóját, sebes vágtatással rohantak ki az udvarból.)
CitableNode(urn:cts:fuTexts:gardonyi.aLathatatlanEmber.fu2019:VIII.77,A fővezér köpczös, pirosképű ember. Szürke kiadásban Csáth. Hiszen bátyja is. Csakhogy az arcza barátságosabb.)
CitableNode(urn:cts:fuTexts:gardonyi.aLathatatlanEmber.fu2019:VIII.78,Amint meglátott bennünket, azonnal hozzánk lovagolt. Intett, hogy ne szálljunk le a lóról. Mert mink tiszteletünk jeléül le akartunk szállani.)
CitableNode(urn:cts:fuTexts:gardonyi.aLathatatlanEmber.fu2019:VIII.79,– Már értesültem rólatok, – mondotta kezet nyujtva a gazdámnak. – Szálljatok hozzám és legyetek ma ebédre vendégeim. Nekem most tenger a dolgom. A király délre itt lesz és még nem beszéltem vele.)
CitableNode(urn:cts:fuTexts:gardonyi.aLathatatlanEmber.fu2019:VIII.80,Minden szavát megértettem. Akár én tolmácsolhattam volna Rusztikiosz helyett.)
CitableNode(urn:cts:fuTexts:gardonyi.aLathatatlanEmber.fu2019:VIII.81,De az én szemem a belső udvaron ragadt meg. Az egyik széles faház előtt láttam Csáthékat, amint lerakodnak a barmokról és szekerekről.)
CitableNode(urn:cts:fuTexts:gardonyi.aLathatatlanEmber.fu2019:VIII.82,Emőkét is láttam. Éppen akkor szállt le a lóról. Egy rabszolga négykézláb állt a ló mellett. Arra lépett. Aztán megigazította hátul a haját és belebegett a faházba.)
CitableNode(urn:cts:fuTexts:gardonyi.aLathatatlanEmber.fu2019:VIII.83,Néztem, hogy valamelyik ablaknál vagy az erkélyen mutatkozik-e?)
CitableNode(urn:cts:fuTexts:gardonyi.aLathatatlanEmber.fu2019:VIII.84,De nem láttam.)
