CitableNode(urn:cts:fuTexts:gardonyi.aLathatatlanEmber.fu2019:IV.1,Egy este valami tó mellé érkeztünk. Nem volt nagy tó, inkább egy forrás medenczéjének lehetne mondani. Hogy ott szép nyírfák is voltak, Maksziminosz azt a helyet jelölte ki éjjeli szállásunknak.)
CitableNode(urn:cts:fuTexts:gardonyi.aLathatatlanEmber.fu2019:IV.2,Alig verjük le a sátorfákat, nagy szél kerekedik, s utána megdördül az ég. A szél minden sátorunkat beleforgatja a tóba, a villám meg lecsap közöttünk. S villám villámra sisteregve hull azon a helyen.)
CitableNode(urn:cts:fuTexts:gardonyi.aLathatatlanEmber.fu2019:IV.3,Annyira megzavarodtunk, hogy a hányan voltunk, annyifelé futottunk az éjszaka sötétségében.)
CitableNode(urn:cts:fuTexts:gardonyi.aLathatatlanEmber.fu2019:IV.4,Nem tudom, ki milyennek képzeli a pokol útját. Én aznaptól kezdve nem tudom másképpen képzelni, mint hogy az embert sötétségben csapkodó villámok getik beléje.)
CitableNode(urn:cts:fuTexts:gardonyi.aLathatatlanEmber.fu2019:IV.5,Mikor észre tértem, egy faluféle községet látok magam körül. Három kutya rohant reám, és én segítségért kiáltoztam.)
CitableNode(urn:cts:fuTexts:gardonyi.aLathatatlanEmber.fu2019:IV.6,Ugyanakkor hallom, hogy a többi szolgát is húzkodják az ebek, s azok is kiabálnak.)
CitableNode(urn:cts:fuTexts:gardonyi.aLathatatlanEmber.fu2019:IV.7,Egy házból égő nádcsóvát tartottak ki, s hun nyelven kérdezték:)
CitableNode(urn:cts:fuTexts:gardonyi.aLathatatlanEmber.fu2019:IV.8,– Kik vagytok? Mit kiabáltok?)
CitableNode(urn:cts:fuTexts:gardonyi.aLathatatlanEmber.fu2019:IV.9,– Jó emberek, – feleltem – adjatok egy kis helyet. A zivatar pocsékká vert bennünket itt a tóparton, és a menykő kicsibe mult, hogy belénk nem vágott.)
CitableNode(urn:cts:fuTexts:gardonyi.aLathatatlanEmber.fu2019:IV.10,Már akkor több házból és sátorból is kiléptek olyan szurokba mártott nádcsóvával, és kiváncsian néztek bennünket.)
CitableNode(urn:cts:fuTexts:gardonyi.aLathatatlanEmber.fu2019:IV.11,Mert az a falu féle egy kis huntelep volt. A házak között sátorok álltak, s a házakba csak a zivatar elől húzódtak be az emberek. Ki tudja, miféle nép lakott azelőtt abban a faluban!)
CitableNode(urn:cts:fuTexts:gardonyi.aLathatatlanEmber.fu2019:IV.12,Hát szétosztottak bennünket jólelkűen.)
CitableNode(urn:cts:fuTexts:gardonyi.aLathatatlanEmber.fu2019:IV.13,Mink az urammal egy sokgyermekű huncsaládnál kaptunk szállást. A gyermekek a szobában aludtak; nekünk a pitarban tüzet rakott a gazda, s mink annál szárítkoztunk.)
CitableNode(urn:cts:fuTexts:gardonyi.aLathatatlanEmber.fu2019:IV.14,Az uram alig állt a lábán. Nem elég, hogy bőrig ázott, hanem még a térdét is elütötte.)
CitableNode(urn:cts:fuTexts:gardonyi.aLathatatlanEmber.fu2019:IV.15,A hun olyan rettentő, mérges pofájú ember volt, hogy az oroszlán is rémülten hátrálna meg tőle, de én már akkor kezdtem tapasztalni, hogy a rettenetes ábrázatok mögött bárányok laknak. Békében legalább bárányok.)
CitableNode(urn:cts:fuTexts:gardonyi.aLathatatlanEmber.fu2019:IV.16,Hát szives is volt hozzánk. Kenyérrel és szalonnával kinált meg bennünket, mink azonban nem voltunk éhesek. Az uram csak feküdni kívánt, én meg a ruhámat szárítottam. A hun segített benne. Rakta folyton a nádat a tűzre, s közben kérdezgetett, hogy kik vagyunk s mi járatban forgunk azon a vidéken?)
CitableNode(urn:cts:fuTexts:gardonyi.aLathatatlanEmber.fu2019:IV.17,Tőle tudtam meg, hogy Buda király egyik özvegyének a falujában vagyunk. Buda király Atillának a bátyja volt, s nemrégiben halt meg. Mikor még élt, ő volt a fehér hunok ura, a fekete hunoké meg Atilla. Halála után a fehér hunok is Atillához csatlakoztak.)
CitableNode(urn:cts:fuTexts:gardonyi.aLathatatlanEmber.fu2019:IV.18,– Hát mi a különbség a kettő között? – kérdeztem az embert.)
CitableNode(urn:cts:fuTexts:gardonyi.aLathatatlanEmber.fu2019:IV.19,– Csak annyi, – felelte – hogy a fehér hunok fehér birkának a bőrét viselik, a fekete hunok meg a feketéét. Nyáron nem sok a különbség a két nép között, de télen a guba meg a süveg viselése folytán szembeötlő.)
CitableNode(urn:cts:fuTexts:gardonyi.aLathatatlanEmber.fu2019:IV.20,Az én hunom is fehér hun volt. A neve: Zsadán.)
CitableNode(urn:cts:fuTexts:gardonyi.aLathatatlanEmber.fu2019:IV.21,Az özvegy királyné még azon éjjel megtudta, hogy miféle vendégeket hajtott a zivatar a falujába. Nem telt belé egy óra, már ott voltak a szolgái. Lepedőket hoztak, meg száraz medvebőröket, s egy csobolyó bort, meg egy tál hideg pecsenyét.)
CitableNode(urn:cts:fuTexts:gardonyi.aLathatatlanEmber.fu2019:IV.22,Bezzeg az én uramnak jólesett a száraz meleg ruha. Nagyot húzott a borból, s betakaródzott a medvebőrbe.)
CitableNode(urn:cts:fuTexts:gardonyi.aLathatatlanEmber.fu2019:IV.23,Én is hasonlóképpen cselekedtem.)
CitableNode(urn:cts:fuTexts:gardonyi.aLathatatlanEmber.fu2019:IV.24,Másnap, mikor megvirradt, vissza kimentünk a tópartra. A sátraink ott úszkáltak a vízben, a lovaink szanaszéjjel: A hunok már akkor fogdosták a lovakat, s húzgálták kifelé a sátorokat.)
CitableNode(urn:cts:fuTexts:gardonyi.aLathatatlanEmber.fu2019:IV.25,Mindnyájan csodálkoztunk, hogy nem veszett el egy gombunk se.)
CitableNode(urn:cts:fuTexts:gardonyi.aLathatatlanEmber.fu2019:IV.26,– No, – azt mondja a gazdám – világéletemben sok földet bejártam, de ilyen emberséges népre még nem akadtam. Bontsd elő az ünnepi tógámat: Budáné asszonynak kezet kell csókolnunk.)
CitableNode(urn:cts:fuTexts:gardonyi.aLathatatlanEmber.fu2019:IV.27,És hát az urak el is mentek. Vittek a királynénak három ezüst kelyhet, három karmazsin-bőrt, egy kis kosár indiai borsot, fahajat, sáfrányt és pálmadiót.)
CitableNode(urn:cts:fuTexts:gardonyi.aLathatatlanEmber.fu2019:IV.28,Mink addig a sátorokat rendeztük.)
CitableNode(urn:cts:fuTexts:gardonyi.aLathatatlanEmber.fu2019:IV.29,A tó mellett erdő volt, s az erdőből dőlt a gyöngyvirág illata. Szedtem egy marokkal az uramnak.)
CitableNode(urn:cts:fuTexts:gardonyi.aLathatatlanEmber.fu2019:IV.30,Hanem hogy sokáig odajártak, mink is elmentünk tátogni. Az ilyen idegen népen sok a néznivaló.)
CitableNode(urn:cts:fuTexts:gardonyi.aLathatatlanEmber.fu2019:IV.31,A faluban egyetlen csinos épület a Budáné háza. De az is fából van, és szétszedhető. Talán négy szoba van benne.)
CitableNode(urn:cts:fuTexts:gardonyi.aLathatatlanEmber.fu2019:IV.32,Az épületet sok sátor környezi. Azok között van egy terebélyes. A tetején aranygomb csillog. A nyílását csikóbőr takarja. A csikóbőr fölött vörös posztókézben két fekete kard, s a kardok fölött a nap aranyképe.)
CitableNode(urn:cts:fuTexts:gardonyi.aLathatatlanEmber.fu2019:IV.33,[Illustration: Az agg úr ott ült a bőrön és két kis gyermekkel játszott.])
CitableNode(urn:cts:fuTexts:gardonyi.aLathatatlanEmber.fu2019:IV.34,Összerezzentem: micsoda sátor ez? hiszen ez a Csáth-család jelvénye!)
CitableNode(urn:cts:fuTexts:gardonyi.aLathatatlanEmber.fu2019:IV.35,De mi állt énbelém, hogy így összerezzenek? Mi közöm nekem avval a leánynyal! Ha annyira van is hozzám, hogy a ruhája hozzám ér, akkor is messzebb van tőlem, mint az egeken járó holdvilág.)
CitableNode(urn:cts:fuTexts:gardonyi.aLathatatlanEmber.fu2019:IV.36,Elfordítottam a sátortól a szememet, és a lóháton beszélgető hunokat néztem. Mért ülnek ezek örökkön lóháton? Az egyiknek sárga és szőrös csizmája volt. Látszott rajta, hogy szarvasbőrből készült, talán azért hagyta rajta a szőrt is.)
CitableNode(urn:cts:fuTexts:gardonyi.aLathatatlanEmber.fu2019:IV.37,Egyszer csak arra eszüdök, hogy megint a sátort bámulom. Egy fehér szakálú agg hun ült a sátor előtt a gyepen, jobban mondva: bölénybőrön. Az öreg úrnak annyira horpadt volt az orra, hogy csak szívességből lehetett orrnak nevezni az orrát. Azt hiszem, valamikor csatában buzogánynyal ütöttek reá. A fél keze is hiányzott. Ilyen csonka-bonka öregeket később sűrűn láttam.)
CitableNode(urn:cts:fuTexts:gardonyi.aLathatatlanEmber.fu2019:IV.38,Hát az agg úr ott ült a bőrön, s két kis gyermekkel játszott.)
CitableNode(urn:cts:fuTexts:gardonyi.aLathatatlanEmber.fu2019:IV.39,Az egyik gyermek hat éves, a másik tán három.)
CitableNode(urn:cts:fuTexts:gardonyi.aLathatatlanEmber.fu2019:IV.40,Az idősebbiknek kis tekenősbéka pajzsa volt, s fakard az oldalán. A kisebbik csak egy ingben hempergett az öreg mellett.)
CitableNode(urn:cts:fuTexts:gardonyi.aLathatatlanEmber.fu2019:IV.41,Egyszercsak hangot hallok a sátorablakból:)
CitableNode(urn:cts:fuTexts:gardonyi.aLathatatlanEmber.fu2019:IV.42,– Sugár! Sugárkám!)
CitableNode(urn:cts:fuTexts:gardonyi.aLathatatlanEmber.fu2019:IV.43,Rajtam olyanforma érzés vonult át, mint mikor tavaszszal a langyos szellő besuhan az ember ingeujján, s perczekig tartó kedves borzongást okoz.)
CitableNode(urn:cts:fuTexts:gardonyi.aLathatatlanEmber.fu2019:IV.44,A kisebbik gyermek fölnevetett az ablakra, s én újra láttam Emőkét.)
CitableNode(urn:cts:fuTexts:gardonyi.aLathatatlanEmber.fu2019:IV.45,Fehér ruha volt rajta; piros csizma a lábán, a haja egy ágba fonottan hullott hátra, s leért a derekáig.)
CitableNode(urn:cts:fuTexts:gardonyi.aLathatatlanEmber.fu2019:IV.46,Tejet hozott ki egy ezüst-szilkében. Utána egy tizenhárom éves forma mezitlábas rableány valami süteményt, a mely sárga volt, mint a czitrom.)
CitableNode(urn:cts:fuTexts:gardonyi.aLathatatlanEmber.fu2019:IV.47,A gyermekek ittak a tejből és kedvetlenül ették a süteményt.)
CitableNode(urn:cts:fuTexts:gardonyi.aLathatatlanEmber.fu2019:IV.48,Mellettem egy Nigró nevű rabszolga állt; Maksziminosznak az egyik szolgája.)
CitableNode(urn:cts:fuTexts:gardonyi.aLathatatlanEmber.fu2019:IV.49,Meglökött.)
CitableNode(urn:cts:fuTexts:gardonyi.aLathatatlanEmber.fu2019:IV.50,– Nézd, – susogta – micsoda takaros leány!)
CitableNode(urn:cts:fuTexts:gardonyi.aLathatatlanEmber.fu2019:IV.51,Rosszul esett a megjegyzése. Nem tudom miért.)
CitableNode(urn:cts:fuTexts:gardonyi.aLathatatlanEmber.fu2019:IV.52,Emőke letelepedett a bölénybőrre és az ölébe vonta a kis porontyot. Körültörülte a száját egy kendővel, aztán nagyokat csókolt a gyermek pufók orczájára.)
CitableNode(urn:cts:fuTexts:gardonyi.aLathatatlanEmber.fu2019:IV.53,– Gyere, – mondottam Nigrónak. – Gyerünk már haza.)
CitableNode(urn:cts:fuTexts:gardonyi.aLathatatlanEmber.fu2019:IV.54,– Nézzük még ezt a leányt, – szólt ő vigyorogva.)
CitableNode(urn:cts:fuTexts:gardonyi.aLathatatlanEmber.fu2019:IV.55,– Gyere, – feleltem ingerülten.)
CitableNode(urn:cts:fuTexts:gardonyi.aLathatatlanEmber.fu2019:IV.56,– Nono! Csak ne szorítsd úgy a karomat. Mért haragszol?)
CitableNode(urn:cts:fuTexts:gardonyi.aLathatatlanEmber.fu2019:IV.57,Magam se tudtam. Rútnak láttam a Nigró arczát. Szerettem volna pofon vágni.)
CitableNode(urn:cts:fuTexts:gardonyi.aLathatatlanEmber.fu2019:IV.58,Aztán mikor már eltávoztunk, visszanéztem, hogy látszik-e még a sátoruk?)
CitableNode(urn:cts:fuTexts:gardonyi.aLathatatlanEmber.fu2019:IV.59,Nem látszott már a gombja se.)
