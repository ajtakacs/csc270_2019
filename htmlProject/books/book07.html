CitableNode(urn:cts:fuTexts:gardonyi.aLathatatlanEmber.fu2019:VII.1,Hajnalban indultunk.)
CitableNode(urn:cts:fuTexts:gardonyi.aLathatatlanEmber.fu2019:VII.2,Útközben láttam, hogy Csáthék szekerei is előálltak, és hogy bontják a sátort. Tehát ezek is jönnek. Talán ugyanazon az úton jönnek, mint a melyiken mink!)
CitableNode(urn:cts:fuTexts:gardonyi.aLathatatlanEmber.fu2019:VII.3,Az első perczben ujjongtam, aztán megint okosságra igazítottam az eszemet:)
CitableNode(urn:cts:fuTexts:gardonyi.aLathatatlanEmber.fu2019:VII.4,Hát megőrültem-e én, hogy egy olyan leányhoz vonzódom, a ki mögött kivont pallossal áll a hóhér!)
CitableNode(urn:cts:fuTexts:gardonyi.aLathatatlanEmber.fu2019:VII.5,Az úton el-elmaradoztam. Minden útkanyarulatnál megállottam és visszanéztem, hogy jönnek-e Csáthék?)
CitableNode(urn:cts:fuTexts:gardonyi.aLathatatlanEmber.fu2019:VII.6,Hiába való volt minden magam okosítása, valahányszor azt határoztam, hogy az uram mellett maradok, s nem törődök többé a leánynyal, kis idő mulva láthatatlan kalapácsütéseit éreztem a mellemen. Csak még egyszer! Csak még egyszer szívhassam föl a szememmel, mint a nap a harmatot, hogy még a sírom éjszakájában is az ő alakja lehessen az álmom!)
CitableNode(urn:cts:fuTexts:gardonyi.aLathatatlanEmber.fu2019:VII.7,Újra elmaradtam az uramtól és visszafelé lovagoltam. Megyek vissza-vissza, a meddig csak nem találkozom vele. De látnom kell őt, ha el is veszítem a gazdám nyomait, látnom kell, ha a Deél sorsára jutok is, látnom kell mégegyszer!)
CitableNode(urn:cts:fuTexts:gardonyi.aLathatatlanEmber.fu2019:VII.8,Három óra hosszat lovagoltam már, mikor megpillantottam az úton poroszkáló hun szolgákat és velök az ökrös-szekereket.)
CitableNode(urn:cts:fuTexts:gardonyi.aLathatatlanEmber.fu2019:VII.9,A szolgák egyrésze elől lovagolt. Fegyverbe voltak öltözködve. A nap ragyogott a lándzsáikon.)
CitableNode(urn:cts:fuTexts:gardonyi.aLathatatlanEmber.fu2019:VII.10,Azután egy bársonyos szőnyeggel bevont szekér következett. Azt négy ló vonta. Benne ült Csáthné és az agg hun. Szemben velök a kis sovány rableány s a két gyermek. Mellettök lovagolt Emőke.)
CitableNode(urn:cts:fuTexts:gardonyi.aLathatatlanEmber.fu2019:VII.11,A szekér után valami húsz rabszolga gyalogolt.)
CitableNode(urn:cts:fuTexts:gardonyi.aLathatatlanEmber.fu2019:VII.12,Én csak lépésben mentem feléjök és mikor hozzájok értem, leszálltam az út mellett a lovamról.)
CitableNode(urn:cts:fuTexts:gardonyi.aLathatatlanEmber.fu2019:VII.13,– Mi az hé? – kiáltott az egyik hun – tán elvesztettél valamit?)
CitableNode(urn:cts:fuTexts:gardonyi.aLathatatlanEmber.fu2019:VII.14,Mert hogy a római követségből vagyok, megismerték a ruhámról.)
CitableNode(urn:cts:fuTexts:gardonyi.aLathatatlanEmber.fu2019:VII.15,– El, – feleltem – egy sátor-kapcsot vesztettünk el. Nem láttátok-e?)
CitableNode(urn:cts:fuTexts:gardonyi.aLathatatlanEmber.fu2019:VII.16,S hogy a Csáthék fogata is odaért, mélyen meghajoltam.)
CitableNode(urn:cts:fuTexts:gardonyi.aLathatatlanEmber.fu2019:VII.17,Mikor odább mentek, fölemeltem a fejemet, s a leányra néztem. Férfiasan ült a lovon, de a szoknyája olyan hosszú volt, hogy elől-hátul a lovat is takarta. A fején könnyű turbánalakú patyolat. Az arczán fátyol.)
CitableNode(urn:cts:fuTexts:gardonyi.aLathatatlanEmber.fu2019:VII.18,Mikor fölnéztem, elfordította rólam a tekintetét, s csöndesen lovagolt tovább.)
CitableNode(urn:cts:fuTexts:gardonyi.aLathatatlanEmber.fu2019:VII.19,Hét ökrös szekér következett utánok és hátul négy teve. A szekerek a sátort vitték. A tevék nagy göngyölegben a szőnyegeket.)
CitableNode(urn:cts:fuTexts:gardonyi.aLathatatlanEmber.fu2019:VII.20,Azután huszonöt lovas következett. Mindegyik vállán óriás ijjak, s mindegyik kezében könnyű lándzsa. A lándzsa alsó végével olykor a lóra pöczintettek.)
CitableNode(urn:cts:fuTexts:gardonyi.aLathatatlanEmber.fu2019:VII.21,Megismertem köztük a szarvasbőr-csizmás hunt is.)
CitableNode(urn:cts:fuTexts:gardonyi.aLathatatlanEmber.fu2019:VII.22,Darabig még visszafelé mentem, aztán utánok haladtam, s néztem az út göröngyös földjén a nyomokat. Melyik az Emőke lova nyoma?)
CitableNode(urn:cts:fuTexts:gardonyi.aLathatatlanEmber.fu2019:VII.23,Valami egy óra mulva újra a Tisza vizéhez értünk. Az út ott kövér fű között halad. A Tisza óriás kigyóként kanyarog a mezőségen, s néhol magasra nőtt fűzfák állanak a partján.)
CitableNode(urn:cts:fuTexts:gardonyi.aLathatatlanEmber.fu2019:VII.24,Boldog voltam, hogy messziről mindig láthattam Emőkét. Úgy ment közöttük a fehér turbános szép lovas, mint valami liliom.)
CitableNode(urn:cts:fuTexts:gardonyi.aLathatatlanEmber.fu2019:VII.25,Egyszer aztán látom, hogy kivág az útból és a mezőn játszatja a lovát. Nagyokat futtat vele, s ide-oda keresgél. Hol előre siet, hol hátra marad. Egyszer levágtat a vízhez is, és megitatja a lovát.)
CitableNode(urn:cts:fuTexts:gardonyi.aLathatatlanEmber.fu2019:VII.26,A szívem olyanná vált, mint a fölrepülő madár. Megéreztem, hogy a leány nekem-játszik.)
CitableNode(urn:cts:fuTexts:gardonyi.aLathatatlanEmber.fu2019:VII.27,S megálltam a fűzes szélén.)
CitableNode(urn:cts:fuTexts:gardonyi.aLathatatlanEmber.fu2019:VII.28,Hát csakugyan: egyszercsak látom, hogy jön. Egyenesen felém poroszkál.)
CitableNode(urn:cts:fuTexts:gardonyi.aLathatatlanEmber.fu2019:VII.29,Én egynehány lépést haladtam még a lóval, azután leszálltam, hogy köszönjek neki.)
CitableNode(urn:cts:fuTexts:gardonyi.aLathatatlanEmber.fu2019:VII.30,S amint így állok égő szemmel, s talán halvány orczával, hozzám érkezik, és megállítja a lovát.)
CitableNode(urn:cts:fuTexts:gardonyi.aLathatatlanEmber.fu2019:VII.31,Meghajlok.)
CitableNode(urn:cts:fuTexts:gardonyi.aLathatatlanEmber.fu2019:VII.32,– Rabszolga, – mondja a fátyolát fölvetve. – A te neved Zéta?)
CitableNode(urn:cts:fuTexts:gardonyi.aLathatatlanEmber.fu2019:VII.33,– Az, kisasszony, – feleltem az arczomat fölemelve.)
CitableNode(urn:cts:fuTexts:gardonyi.aLathatatlanEmber.fu2019:VII.34,S hogy a lova ne nyugtalankodjék, megfogtam a zablaszíjat.)
CitableNode(urn:cts:fuTexts:gardonyi.aLathatatlanEmber.fu2019:VII.35,S így álltam előtte.)
CitableNode(urn:cts:fuTexts:gardonyi.aLathatatlanEmber.fu2019:VII.36,Nézett rám. A tekintete kielégülő kiváncsiságot fejezett ki. Méltóságos volt s oly bájos, hogy a lélek remegett bennem, mint a marokba fogott veréb.)
CitableNode(urn:cts:fuTexts:gardonyi.aLathatatlanEmber.fu2019:VII.37,Ismét megszólalt:)
CitableNode(urn:cts:fuTexts:gardonyi.aLathatatlanEmber.fu2019:VII.38,– Te hintettél-e nekem tegnap virágot?)
CitableNode(urn:cts:fuTexts:gardonyi.aLathatatlanEmber.fu2019:VII.39,– Az út sáros volt, – mentegetőztem, míg a lelkem repesett az örömtől.)
CitableNode(urn:cts:fuTexts:gardonyi.aLathatatlanEmber.fu2019:VII.40,– És te nem fogadtad el a jutalmat…)
CitableNode(urn:cts:fuTexts:gardonyi.aLathatatlanEmber.fu2019:VII.41,– Nem szolgáltam reá, – feleltem szamóczaszín ajkaira nézve. – És én nem is vagyok rabszolga. És én az uramat szeretetből szolgálom, mert ő apám helyett apám volt.)
CitableNode(urn:cts:fuTexts:gardonyi.aLathatatlanEmber.fu2019:VII.42,– De én nem fogadhatok el tőled semmit. Én neked adósod nem lehetek. Állj meg anyámnál a lovaddal; elmondom neki, mit tettél, s fogadj el tőle valamit.)
CitableNode(urn:cts:fuTexts:gardonyi.aLathatatlanEmber.fu2019:VII.43,– Bocsáss meg kisasszony, – feleltem. – Én a te szavadat mindenben parancsként követem. Halálig is, ha kívánod. De ezt nem lehet. Hanem ha nem akarsz adósom maradni… engedd, hogy a köntösöd szegélyét ajkamhoz érinthessem.)
CitableNode(urn:cts:fuTexts:gardonyi.aLathatatlanEmber.fu2019:VII.44,Nem felelt. Tán azon tünődött, hogy mit feleljen?)
CitableNode(urn:cts:fuTexts:gardonyi.aLathatatlanEmber.fu2019:VII.45,Én meg odahajoltam a lábához, és megcsókoltam a köntösét.)
CitableNode(urn:cts:fuTexts:gardonyi.aLathatatlanEmber.fu2019:VII.46,S hogy ekközben lecsüggő kis fehér kezére tévedt a tekintetem, így rebegtem:)
CitableNode(urn:cts:fuTexts:gardonyi.aLathatatlanEmber.fu2019:VII.47,– Óh ha a kezed megcsókolhatnám, ezt a szép fehér kezet!)
CitableNode(urn:cts:fuTexts:gardonyi.aLathatatlanEmber.fu2019:VII.48,– Szemtelen! – kiáltotta villámló tekintettel. – Óh te szemtelen kutya!)
CitableNode(urn:cts:fuTexts:gardonyi.aLathatatlanEmber.fu2019:VII.49,S a lovagló vesszővel erősen rácsapott az arczomra.)
CitableNode(urn:cts:fuTexts:gardonyi.aLathatatlanEmber.fu2019:VII.50,Megsemmisülve tántorodtam vissza. Arczomon az ütés helye tűzként égetett, s éreztem, hogy vér csordul le a nyakamon.)
CitableNode(urn:cts:fuTexts:gardonyi.aLathatatlanEmber.fu2019:VII.51,A leány elvágtatott, én meg leültem az út szélére, és néztem magam elé könnyező szemmel, bután, gondolat nélkül. Hát nem jobb-e az életnél a halál!)
CitableNode(urn:cts:fuTexts:gardonyi.aLathatatlanEmber.fu2019:VII.52,Félóráig ültem-e így vagy egy óráig, nem tudom. Gondolataimban összekavargott az egész mindenség. Hát mi rosszat cselekedtem én? Olyan nagy bűn-e az, ha az ember megcsókolja a virágot? A leány is virág, csakhogy emberi virág. Egy kicsit megszédültem a szépségétől, s meg óhajtottam csókolni a kezét. Hát bűn-e ez? Ő ment volna jobbra, én balra: talán nem találkoztunk volna többé az életben; el is felejtettük volna egymást.)
CitableNode(urn:cts:fuTexts:gardonyi.aLathatatlanEmber.fu2019:VII.53,A fejemet lódobogásra emeltem föl. Azt hittem az én lovam nyargalászik. De nem az volt. Az én lovam nyugodtan legelészett a mezőn. A leány tért vissza.)
CitableNode(urn:cts:fuTexts:gardonyi.aLathatatlanEmber.fu2019:VII.54,[Illustration: Hát itt a kezem, megcsókolhatod.])
CitableNode(urn:cts:fuTexts:gardonyi.aLathatatlanEmber.fu2019:VII.55,Megállt előttem. Én nem néztem föl.)
CitableNode(urn:cts:fuTexts:gardonyi.aLathatatlanEmber.fu2019:VII.56,A harag átczikázott rajtam, mint a villám a komor fellegen. Éreztem, hogy ember vagyok. Ha ő Jupiter leánya volna is, én meg csak egy állat, nem volt oka arra, hogy megüssön.)
CitableNode(urn:cts:fuTexts:gardonyi.aLathatatlanEmber.fu2019:VII.57,– Zéta, – szólott lágyan a leány. – Megbántam, a mit tettem. Te jó fiú vagy, s nem tehetsz arról, hogy az eszed kevés. Itt ez a fátyol. Kösd be az arczodat.)
CitableNode(urn:cts:fuTexts:gardonyi.aLathatatlanEmber.fu2019:VII.58,Leszakított a fátyolából egy darabot és nyujtotta.)
CitableNode(urn:cts:fuTexts:gardonyi.aLathatatlanEmber.fu2019:VII.59,Nem feleltem. Rá se néztem.)
CitableNode(urn:cts:fuTexts:gardonyi.aLathatatlanEmber.fu2019:VII.60,Egy perczig tartotta a fátyolt, azután eldobta. Hallottam, hogy a lovát megcsapja és odább megy.)
CitableNode(urn:cts:fuTexts:gardonyi.aLathatatlanEmber.fu2019:VII.61,Csak menjen. Micsoda jogon vet meg ennyire engem! Semmi közöm az ő rangjához. Nekem a hun király nem uram, és nekem a hun mágnások nem mágnásaim. S ha ő azt mondja is, hogy megbánta, a mit tett, a seb az arczomon marad: gyűlölöm őt és megvetem.)
CitableNode(urn:cts:fuTexts:gardonyi.aLathatatlanEmber.fu2019:VII.62,A lódobogás megint közeledett. Fölnéztem. Ő tért vissza.)
CitableNode(urn:cts:fuTexts:gardonyi.aLathatatlanEmber.fu2019:VII.63,Talán még egyszer meg akar ütni? Ezt nem tűröm el. Fölálltam.)
CitableNode(urn:cts:fuTexts:gardonyi.aLathatatlanEmber.fu2019:VII.64,A leány oda jött és fölvetette a fátyolát.)
CitableNode(urn:cts:fuTexts:gardonyi.aLathatatlanEmber.fu2019:VII.65,– Visszajöttem, – mondotta – mert haragszol rám. Hát itt a kezem, megcsókolhatod.)
CitableNode(urn:cts:fuTexts:gardonyi.aLathatatlanEmber.fu2019:VII.66,– Köszönöm, – feleltem. – Már nem óhajtom megcsókolni.)
CitableNode(urn:cts:fuTexts:gardonyi.aLathatatlanEmber.fu2019:VII.67,A leány arczából elsápadt minden eleven szín. Sötéten nézett rám, én meg büszkén néztem vissza.)
CitableNode(urn:cts:fuTexts:gardonyi.aLathatatlanEmber.fu2019:VII.68,Azután megcsapta a lovát és elporoszkált.)
