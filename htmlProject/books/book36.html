CitableNode(urn:cts:fuTexts:gardonyi.aLathatatlanEmber.fu2019:XXXVI.1,Harmadnapra öttagu követség indult Valentinianusz római császárhoz Ravennába. A követség vezére Edekon volt. Vele ment a kopasz Madarász, Kamocsa, Mácsa, Betegh és Upor.)
CitableNode(urn:cts:fuTexts:gardonyi.aLathatatlanEmber.fu2019:XXXVI.2,A követek levelet vittek, amelynek tartalmát Csáth egy kilovaglásunk alkalmával elmondta.)
CitableNode(urn:cts:fuTexts:gardonyi.aLathatatlanEmber.fu2019:XXXVI.3,Hát ezt írta Atilla:)
CitableNode(urn:cts:fuTexts:gardonyi.aLathatatlanEmber.fu2019:XXXVI.4,Üdvözletemet küldöm neked, Valentiniánusz császár.)
CitableNode(urn:cts:fuTexts:gardonyi.aLathatatlanEmber.fu2019:XXXVI.5,Megbotránkozással értesültem arról, hogy jegyesemet, Honoria hugodat zárva tartod.)
CitableNode(urn:cts:fuTexts:gardonyi.aLathatatlanEmber.fu2019:XXXVI.6,Avagy nem tudod e, hogy ő ezelőtt tizenöt évvel gyürüt küldött nekem, és így ő kétségbevonhatatlanul jegyesem? Nem türhetem, hogy őt tömlöczben tartsátok, sőt követelem, hogy őt hozzám bocsássátok, s apai örökségét kiadjátok.)
CitableNode(urn:cts:fuTexts:gardonyi.aLathatatlanEmber.fu2019:XXXVI.7,Az ő öröksége pedig a Constantinus hátrahagyott vagyonának fele, és a római birodalom fele.)
CitableNode(urn:cts:fuTexts:gardonyi.aLathatatlanEmber.fu2019:XXXVI.8,Azt követelem!)
CitableNode(urn:cts:fuTexts:gardonyi.aLathatatlanEmber.fu2019:XXXVI.9,_Atilla_.)
CitableNode(urn:cts:fuTexts:gardonyi.aLathatatlanEmber.fu2019:XXXVI.10,Míg ez a levél Ravenna felé ügetett, két különös követség érkezett Atillához.)
CitableNode(urn:cts:fuTexts:gardonyi.aLathatatlanEmber.fu2019:XXXVI.11,Az egyik követség hét barna óriás. A fülükben gyűrű. A süvegükön strucztoll. Testhez álló bőrruhában valamennyi, de a karjuk meztelen. Szép feketeszemü emberek.)
CitableNode(urn:cts:fuTexts:gardonyi.aLathatatlanEmber.fu2019:XXXVI.12,Vandalok voltak. Afrikából jöttek. Genzerik király küldötte őket egy szekérre való gyönyörű aranyművekkel.)
CitableNode(urn:cts:fuTexts:gardonyi.aLathatatlanEmber.fu2019:XXXVI.13,A másik küldöttség tíz szőke ember; kékszeműek, sárga szattyánbőr öltözetűek; vörösbársony a süvegük; fegyverük ezüsttel kevert aczél, a mellükön aranycsatok. Nekárparti frankok voltak. A hun nők csapatosan lovagoltak ki a sátorukhoz, hogy az arczuk szinét bámulják, s hosszan leomló sárga hajukról beszélhessenek.)
CitableNode(urn:cts:fuTexts:gardonyi.aLathatatlanEmber.fu2019:XXXVI.14,A frankokat egy elűzött trónörökös vezette, egy fiatal, csinos legényke, aki mingyárt összebarátkozott Aladárral, s azontúl mindig együtt jártak.)
CitableNode(urn:cts:fuTexts:gardonyi.aLathatatlanEmber.fu2019:XXXVI.15,Mind a két küldöttség azért jött, hogy Atilla fegyverét kérje segítségül.)
CitableNode(urn:cts:fuTexts:gardonyi.aLathatatlanEmber.fu2019:XXXVI.16,A vandalok valamikor a Kárpát erdeiben fészkeltek, de idővel megsokasodtak, s végigözönlöttek egész Európán, Iberia csúcsán átkeltek, elfoglalták Karthágót, s most Afrika partja a hazájok.)
CitableNode(urn:cts:fuTexts:gardonyi.aLathatatlanEmber.fu2019:XXXVI.17,A vandal király azt ajánlja Atillának, hogy a jövő tavaszon kétfelől támadják meg egyszerre a római birodalmat. Ő délfelől csap be, Atilla észak felől rontson rájuk: s a találkozás helye Róma.)
CitableNode(urn:cts:fuTexts:gardonyi.aLathatatlanEmber.fu2019:XXXVI.18,– Minek várjam a tavaszt? – felelte vállat vonva Atilla. – Az én lovaimnak kaszál ezen a nyáron az egész római birodalom.)
CitableNode(urn:cts:fuTexts:gardonyi.aLathatatlanEmber.fu2019:XXXVI.19,Csak éppen a választ várta még, a római választ. Az is megérkezett. Sok kincs: gyöngy, arany, bársony és selyemszövetek voltak mellékelve a válaszhoz. A római császári udvarból azt felelték, hogy Honoria már férjhez ment.)
CitableNode(urn:cts:fuTexts:gardonyi.aLathatatlanEmber.fu2019:XXXVI.20,Erre Atilla kitüzte a vörös zászlót. Lovasokat küldött a világ minden tája felé, hogy a hadat táborba szólítsák.)
CitableNode(urn:cts:fuTexts:gardonyi.aLathatatlanEmber.fu2019:XXXVI.21,És akkor az élet megváltozott.)
CitableNode(urn:cts:fuTexts:gardonyi.aLathatatlanEmber.fu2019:XXXVI.22,Az ember akármerre ment, mindenütt fegyvert javítottak, kardot köszörültek, buzogányt öntöttek, íjjhúrt fontak, harczi dolmányt pikkelyeztek, sisakot béleltek, nyerget bőröztek, tábori sátort kalapáltak.)
CitableNode(urn:cts:fuTexts:gardonyi.aLathatatlanEmber.fu2019:XXXVI.23,Az asszonyok még a nyáron tömérdek marhahúst, lóhúst és birkahúst füstöltek, keményre gyúrt tésztát szárítottak. A húst porrá törték. A tésztát zacskókba kötötték. Később tapasztaltam, hogy micsoda erősítő hamar-ebédet lehet abból főzni.)
CitableNode(urn:cts:fuTexts:gardonyi.aLathatatlanEmber.fu2019:XXXVI.24,A férfinép a sátorok között is lándzsát hányt. Magas földhányásokat vertek, bekötözték szalmával vagy gyepet döngöltek reá, és husz-harmincz lépésnyiről dobálták bele a lándzsát.)
CitableNode(urn:cts:fuTexts:gardonyi.aLathatatlanEmber.fu2019:XXXVI.25,A fiatalság a mezőn nagy rajokban gyakorolt. A raj néha akkora félholdakba alakult, hogy a két végét nem lehetett látni.)
CitableNode(urn:cts:fuTexts:gardonyi.aLathatatlanEmber.fu2019:XXXVI.26,A jeleket kürtök fujták. Egy hosszú, éles rikoltás hátrálást jelentett, két hosszú rikoltás megfordulást a vágtató lovon, s a nyílnak ellövését.)
CitableNode(urn:cts:fuTexts:gardonyi.aLathatatlanEmber.fu2019:XXXVI.27,Azt nem bírtam megtanulni. A hunok azonban a sok gyakorlat folytán annyira vitték, hogy az elnyúltan vágtató lovon megfordultak és hasra feküdtek, s így visszafelé messze ellőtték a nyílaikat.)
CitableNode(urn:cts:fuTexts:gardonyi.aLathatatlanEmber.fu2019:XXXVI.28,Tisztek nem voltak, mint a római hadseregben, hanem csak vezérek és zoltánok, akik a vezérek parancsát gyors lovakon hordták széjjel.)
CitableNode(urn:cts:fuTexts:gardonyi.aLathatatlanEmber.fu2019:XXXVI.29,A csapatok családok és nemzetségek szerint alakultak. Azok maguk választottak maguknak vezetőt és zászlótartót. A zászló csak egy hosszú lándzsa volt, amelyen szines süveg, nádcsomó, kard, lófark, bivalyfej, hold vagy más efféle jelvény volt.)
CitableNode(urn:cts:fuTexts:gardonyi.aLathatatlanEmber.fu2019:XXXVI.30,Őszszel már megérkeztek az északi _alánok_. Irtóztató hosszú lándzsájukkal úgy jöttek, mint egy nádrengeteg. Királyuk egy zömök, villogó szemű öreg ember. Aztán jöttek napokig tartó vonulással a farkasbőrbe öltözött _neurok_, akikről azt beszélték, hogy valóságos farkasokká tudnak átváltozni; jött a vad _bellonotok_ nagy hadserege, azok szakálla mellig ért: parittyával lőttek íjj helyett.)
CitableNode(urn:cts:fuTexts:gardonyi.aLathatatlanEmber.fu2019:XXXVI.31,Nyomukban, mikor az első hó leesett, jöttek rengeteg sok lóval a kifestett képű _gelonok_. Azok kaszával voltak fegyverkezve, s a hátukon emberbőrből készült kaczagányt viseltek. A pofájuk piros és sárga festékkel úgy agyon volt karikázva, hogy az ember nem értette, hogyan ismerik föl egymást?)
CitableNode(urn:cts:fuTexts:gardonyi.aLathatatlanEmber.fu2019:XXXVI.32,Jöttek dübörgő szekereken a _baszternek_ Ázsiából, sok asszonynyal, akik szintén föl voltak fegyverkezve. Tornyos rézsisak volt a fejükön; balkarjukon nádból font paizs; kardjuk bronzból való, széles és nehéz. Nyílaik mérgezettek.)
CitableNode(urn:cts:fuTexts:gardonyi.aLathatatlanEmber.fu2019:XXXVI.33,Jöttek két napig tartó átvonulással a _kazarok_, akiket az előbbi évben hóditott meg a hun. Azok másfélszer olyan hosszú íjjakat hordtak, mint ők maguk; szép barna nép, de alacsony homlokú. A nyílaikat nem tollazzák föl. Nyergükön fából készült szöges buzogány lóg.)
CitableNode(urn:cts:fuTexts:gardonyi.aLathatatlanEmber.fu2019:XXXVI.34,Jöttek széles szügyű lovakon a sasszemű _rúgok_, köztük sok vereshajú ember. Azok a subáikat is vérszínvörösre festik. Kétélű szekercével harczolnak. Husz-harmincz lépésre is czélt találnak vele. A czél az ellenség lova feje. Ha a ló lerogyott, az embert hosszú lándzsájokkal szúrják agyon.)
CitableNode(urn:cts:fuTexts:gardonyi.aLathatatlanEmber.fu2019:XXXVI.35,Jöttek a _scirek_, fehérarczú, szikár, nagycsontú nép. Azoknak is széles szekercze függött a nyergükön. Íjjaik kettős hajlásúak. Asszonyt nem hoztak magukkal.)
CitableNode(urn:cts:fuTexts:gardonyi.aLathatatlanEmber.fu2019:XXXVI.36,Jöttek csak gyalog a _turczilingek_, kerek pajzsú, rövidkardú népség. A levegőt tőlük két napig vöröshagymabűz hatotta át. Azoknak a kardja fényesre sikált vörösréz. Azt mondták róluk, hogy csak akkor elegyednek a csatába, mikor már a hun lovasság az ellenséggel összekeveredve viaskodik.)
CitableNode(urn:cts:fuTexts:gardonyi.aLathatatlanEmber.fu2019:XXXVI.37,Jöttek a _herulok_, a világ leggyorsabb lovasai, akik nem irgalmaznak senkinek, de maguk se könyörögnek kegyelmet soha. Azok zászlója csupa halálfő.)
CitableNode(urn:cts:fuTexts:gardonyi.aLathatatlanEmber.fu2019:XXXVI.38,[Illustration: Szakadatlan menetben özönlött a sok had.])
CitableNode(urn:cts:fuTexts:gardonyi.aLathatatlanEmber.fu2019:XXXVI.39,Jött nyugat felől a _kvádok_ egy töredéke: nagytermetű, vastag szemöldökű nyilazók. Azoknak oly erős az íjjuk, hogy a nyílat a deszkán is átröpíti. Tüszőt viselnek. Piszkos, kegyetlen, barna nép.)
CitableNode(urn:cts:fuTexts:gardonyi.aLathatatlanEmber.fu2019:XXXVI.40,Jöttek velök a nagyorrú és kékszemű _svábok_. A vállukon rézlemez, s azon a szöges csata-csép, amelylyel a lovat is leütik. Azok csak valami ezren jöttek. A derékhad, amint mondották, csak tavaszszal indul meg.)
CitableNode(urn:cts:fuTexts:gardonyi.aLathatatlanEmber.fu2019:XXXVI.41,Azután jöttek különböző apró-cseprő népcsoportok, eltünt vagy szétszórt népfajok maradványai. Így jött többek között egy vandal népcsoport is. Isten tudja, mikor szakadtak el a nemzetüktől, amelyet azóta Afrikába sodortak a viharok.)
CitableNode(urn:cts:fuTexts:gardonyi.aLathatatlanEmber.fu2019:XXXVI.42,Jöttön-jöttek, érkezten-érkeztek, egyik jobbról, másik balról. Átvonultak a városon, át az eddig érkezett táborokon. Letáboroztak a legutóbb érkezettek mellé.)
CitableNode(urn:cts:fuTexts:gardonyi.aLathatatlanEmber.fu2019:XXXVI.43,Napokon és heteken át, szakadatlan menetben özönlött a sok had reggeltől estig, hol kürtszóval, hol sípok zenéjévél, hol tompa csörgéssel, zörgéssel, lódobogással, dobropongással. A vezérek befordultak néhány percre Atillához, bejelentették az érkezésüket, átvették a rendelkezést, s mentek a haddal tovább.)
CitableNode(urn:cts:fuTexts:gardonyi.aLathatatlanEmber.fu2019:XXXVI.44,Karácsonkor jöttek az _osztrogótok_. Azok már gyalognép voltak. Csizmájuk térden fölül érő; sisak helyett állati fejbőrt viselnek, sörényesen, szarvasan. Kardjuk hosszú és egyenes. Három fejedelmük, három egytestvér: Elemér, Todomér és Idamér. Rettentő nagy nép az. Valamikor övék volt fél Európa: a Volgától a keleti tengerig legeltek a gót nyájak. Aztán Balambér meghódította őket. Akkor a nép fele elszökött, Galliába ment. Azokat nevezték vizigótoknak. A nép másik fele maradt a hunok alattvalója. Azokat nevezték osztrogótoknak.)
CitableNode(urn:cts:fuTexts:gardonyi.aLathatatlanEmber.fu2019:XXXVI.45,Átvonulásuk négy napig tartott.)
CitableNode(urn:cts:fuTexts:gardonyi.aLathatatlanEmber.fu2019:XXXVI.46,Nyomukban jöttek végtelennek tetsző sorokban a _gepidák_, a kiknek királya, Ardarik, majdnem mindenkor Atillánál lakott.)
CitableNode(urn:cts:fuTexts:gardonyi.aLathatatlanEmber.fu2019:XXXVI.47,Azok is gyalognép voltak. Ragyogtak a réztől és aranytól.)
CitableNode(urn:cts:fuTexts:gardonyi.aLathatatlanEmber.fu2019:XXXVI.48,Jöttek a _szarmaták_. Szoknyás férfiak. Zömöktermetü, rövidnyakú nép. Lándzsájuk állati szarvakból készült. Fegyveres nők is jöttek velök, párduczizomzatú, macskaszemű hölgyek. Azok pajzsa darvak háti bőréből készült, sisakjuk pedig fából. A szarmaták úgy iszszák a lóvért, mint mink a bort.)
CitableNode(urn:cts:fuTexts:gardonyi.aLathatatlanEmber.fu2019:XXXVI.49,Jöttek a szarmaták rokonai, a _rokszolánok_. Lovas, nyílas nép az is. Nyergükön madzagon vagy szíjjon egy-egy koponya lóg. Abból isznak. Elhozták a családjukat is, mert otthonuk ott van, a hol a sátorfát leütik. Mosolygó asszonyaik kiváncsian néztek ki a bőrökkel fedett öblös szekerekből. A gyermekeik ott lovagoltak a szekerek mellett.)
CitableNode(urn:cts:fuTexts:gardonyi.aLathatatlanEmber.fu2019:XXXVI.50,Egy hétig tartott ismét azoknak az elvonulása.)
CitableNode(urn:cts:fuTexts:gardonyi.aLathatatlanEmber.fu2019:XXXVI.51,Azután a legközelebb lakó _jász_ nép seregelt be. Az már nem is külön nép, mert rég beolvadt a hunokba, csak a ruhájában különbözik: csontlemezekből faragott pikkely-ruhát visel a harczban. A lovukat is tetőtől-talpig olyannal födik. A pikkelyt durva vászonra varrják, s olyanok, mintha emberré vált halak volnának.)
CitableNode(urn:cts:fuTexts:gardonyi.aLathatatlanEmber.fu2019:XXXVI.52,Barna és holdas szemöldökű, hosszúnyakú nép az. Mind magasra nyúlt ember. Nyilazásban első a világ minden népe között.)
CitableNode(urn:cts:fuTexts:gardonyi.aLathatatlanEmber.fu2019:XXXVI.53,Végül beözönlött az egész hun nép, a _fekete hunok_ és _fehér hunok_. Az utóbbiakat hunugoroknak, hungaroknak is nevezik, felerészben meg magukat magyariaknak mondják, mert a Magyar nevű család van köztük legjobban elszaporodva. Akkor láttam csak, hogy a fehér hunok nem csupám a ruhájokért viselik a fehér nevet, hanem azért is, mert az arczuk fehérebb, mint a fekete hunoké; a hajuk gesztenyeszínű, néha szinte szőke. A fekete hunok haja mind koromszín sötét. Csáthnak bizonyára hunugor volt az első felesége, mert Emőkének is a haja gesztenyeszínű.)
CitableNode(urn:cts:fuTexts:gardonyi.aLathatatlanEmber.fu2019:XXXVI.54,Azok a hunugorok mind két karddal fegyverzetten érkeztek. A jobboldalukon egyélű kard, a baloldalukon kétélű. A magyarok közt némelyeknek lándzsa helyett fokos volt a kezében, a mely hasznosabb harczi szerszám a lándzsánál. Sok nyergen meg árkányt lehetett látni, szőrből font zsineget, amely arra való, hogy az ellenség nyakába repüljön, s az embert a nyeregből lerántsák.)
CitableNode(urn:cts:fuTexts:gardonyi.aLathatatlanEmber.fu2019:XXXVI.55,A magyarok poggyászos szekereit az ugorok követték. Halászatból élő gyalognép az. Nem annyira nyilt harczra való, mint inkább arra, hogy a tábort védje, ha netán az ellenség a szekerekig nyomulna, meg hogy útközben halászszon.)
CitableNode(urn:cts:fuTexts:gardonyi.aLathatatlanEmber.fu2019:XXXVI.56,Sok gyomor a nagy had!)
CitableNode(urn:cts:fuTexts:gardonyi.aLathatatlanEmber.fu2019:XXXVI.57,A hunok gyülekezése aztán eltartott januárius végeig. Hol egy fekete-gubás csapat, hol egy fehér-gubás csapat, de az mind hun és hun. Mintha a föld torka okádta volna folyton őket. A számuk talán azért is tetszett olyan véghetetlennek, mert minden hun hozott vezetéklovat is magával. A csapatvezetőknek és a zoltánoknak három lovuk is volt. A vezérek, fejedelmek öt-tiz vezetéklóval robogtak a táborba.)
CitableNode(urn:cts:fuTexts:gardonyi.aLathatatlanEmber.fu2019:XXXVI.58,Januárius végén a fővezér lóra ült és bejárta az érkezett hadakat. Megnézte, melyik népből mennyi jött, s följegyeztette a számukat.)
CitableNode(urn:cts:fuTexts:gardonyi.aLathatatlanEmber.fu2019:XXXVI.59,A számlálás napokig eltartott. Itt tízezer, ott húszezer, a jász maga ötvenezer, a gepida nyolczvanezer, a gót hatvanezer. Egy hétig számlálgattuk őket. Mikor már fölül voltunk a félmillión, abbahagytuk. Ma se tudom, mennyi nép gyült össze, de ha ahhoz, a mit megolvastunk, hozzászámítjuk a százezernyi asszonyt, a táborok végén sátorozó kalmárokat, lócsiszárokat, koldusokat s a gyülevész szemétnépséget, az egymilliónál több lovat, és vagy kétszázezer szekeret, fogalmunk lehet arról, hogy micsoda népnyüzsgés volt az a Tisza körül!)
CitableNode(urn:cts:fuTexts:gardonyi.aLathatatlanEmber.fu2019:XXXVI.60,És az a rengeteg népsokaság még csak azt se tudta, hogy hova megyen?)
CitableNode(urn:cts:fuTexts:gardonyi.aLathatatlanEmber.fu2019:XXXVI.61,*)
CitableNode(urn:cts:fuTexts:gardonyi.aLathatatlanEmber.fu2019:XXXVI.62,Talán február első napja volt, mikor a nap melegétől megcsordultak az ereszeken lógó jégcsapok. Atilla délután kilovagolt a palotájából, s a vezérek és főurak kiséretében bejárta a rengeteg hadat.)
CitableNode(urn:cts:fuTexts:gardonyi.aLathatatlanEmber.fu2019:XXXVI.63,Sátora már akkor ki volt rakva szekerekre a palota előtt. Huszonkét nagy szekér vitte csupán azt az egy sátort. Egy kisebb sátorát, a mely az útközben való rövid pihenőkre és egy éji alvásra szolgált, egy aranyozott, nagykerekű szekérre rakták.)
CitableNode(urn:cts:fuTexts:gardonyi.aLathatatlanEmber.fu2019:XXXVI.64,Este ismét fagyott. Az ég felhőtlen volt. A mint a nap leereszkedett az éghatáron, keleten rengeteg üstökös emelkedett föl. Kezdetben olyan volt, mint egy búzakéve, azután elvékonyodott, s olyanná vált, mint a hunok kardja.)
CitableNode(urn:cts:fuTexts:gardonyi.aLathatatlanEmber.fu2019:XXXVI.65,A nép kitolongott a sátorokból, s álmélkodva nézte az égi jelet.)
