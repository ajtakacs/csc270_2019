CitableNode(urn:cts:fuTexts:gardonyi.aLathatatlanEmber.fu2019:XLIX.1,A dél még nem mult el két órával, mikor Kászon kürtös megjelent a királyi sátor ormán, s belefujt a nagy elefánt-tülökbe:)
CitableNode(urn:cts:fuTexts:gardonyi.aLathatatlanEmber.fu2019:XLIX.2,A tábori kürtösök mindenfelé ismételték ezt a ké hangot háromszor. A távolságban aztán elveszett a hang, mert a tábor egyszerre fegyverek csörgésétől morajlott. Mindenki lóra ült. Mindenki igazgatta magán a sisakot, pánczélt, paizst, puzdrát, kardot, kelevézt, lován a nyerget, íjján a húrt. A szarmaták és rokszolánok föltették a szarvazott fejbőröket, a gelonok emberi koponyákat tűztek a dárdájukra. A markomanok ökörszarvakat csatoltak föl, hogy megjelenésük rémítő legyen.)
CitableNode(urn:cts:fuTexts:gardonyi.aLathatatlanEmber.fu2019:XLIX.3,A sereg előtt harmincz ponton gyulladt ki egyszerre az áldozati tűz. Az idegen népek papsága is áldozott. A hun papok lovat áldoztak, a szarmaták és gelonok embert.)
CitableNode(urn:cts:fuTexts:gardonyi.aLathatatlanEmber.fu2019:XLIX.4,Az őrök visszahúzódtak a mezőről. A sátorok utczáin mindenfelé a száguldó zoltánokat lehetett látni. A zászlótartók fölemelték zászlóikat. A síposok a belső szekerekre álltak. A gépíjjakba és gépparittyákba lovakat fogtak be. Feszült izgalom volt mindenfelé. Szóbeszéd többé sehol.)
CitableNode(urn:cts:fuTexts:gardonyi.aLathatatlanEmber.fu2019:XLIX.5,Én még ott álltam Atilla sátora előtt a lovászok között, a kik Atilla és a főurak lovait tartották. A lovam szügyén bőrkötény; nyergén a buzogányom. Magamon a szürke harczi köntös, a mely fölé még egy kaczagányt akasztottam, hogy az urakhoz jobban hasonlítsak. Fejemen a réz-sisak, jobbomon a kard, balomon a puzdra, s benne valami száz szál félöles könnyű nyíl. Hátamon is puzdra. Kezemben az ijjam.)
CitableNode(urn:cts:fuTexts:gardonyi.aLathatatlanEmber.fu2019:XLIX.6,A kürtszó másodszor szólott a sátor ormáról:)
CitableNode(urn:cts:fuTexts:gardonyi.aLathatatlanEmber.fu2019:XLIX.7,A szekérlánczokat kikapcsolták. A lovas nép özönlött a közökön ki a mezőre.)
CitableNode(urn:cts:fuTexts:gardonyi.aLathatatlanEmber.fu2019:XLIX.8,Fürge paripákon strucztollas zoltánok nyargalásztak a sokaság előtt. Nemzetségek és családok szerint állították föl a lovasokat. A legelső sorba azokat sorakoztatták, a kiknek a lova legjobban volt vértezve. Azok mind kipróbált hősök. A zsákmány javából kettős rész illeti őket a csata után.)
CitableNode(urn:cts:fuTexts:gardonyi.aLathatatlanEmber.fu2019:XLIX.9,A csapatok közepén hosszú lándzsán a családi jelvényt tartja a legfiatalabbik, néhol alig tizenöt éves fiú.)
CitableNode(urn:cts:fuTexts:gardonyi.aLathatatlanEmber.fu2019:XLIX.10,A jobb karja valamennyinek meztelen. Némelyiknek a bal is, de ezüstkigyó vagy rézkigyó van a karra tekerve, hogy védje az izmokat. Csak a mell van erősen födve, meg a fej. De érczsisakot keveset látni: többnyire bőrsüveget viselnek most is.)
CitableNode(urn:cts:fuTexts:gardonyi.aLathatatlanEmber.fu2019:XLIX.11,A fehér hunok a feketékkel összekeveredve apró csapatokban tarkálnak a belső sorok között. Leghátul állnak a gyalogosok.)
CitableNode(urn:cts:fuTexts:gardonyi.aLathatatlanEmber.fu2019:XLIX.12,Atilla kilép a sátorából. A fején aranyos sisak A hátán oroszlánbőr kaczagány. Előtte fölemeli Vacsar a nagy fehér-selyem zászlót, a melyen aranynyal himzett karvaly ragyog.)
CitableNode(urn:cts:fuTexts:gardonyi.aLathatatlanEmber.fu2019:XLIX.13,Atillát a főtisztek és testőrök rajozzák körül. Azok is mind csillogó vértezetben vannak, s valamennyinek két kard csörög az oldalán.)
CitableNode(urn:cts:fuTexts:gardonyi.aLathatatlanEmber.fu2019:XLIX.14,Atilla zászlójának megjelenésekor viharzó éljenzés dörög el a végeláthatatlan táboron.)
CitableNode(urn:cts:fuTexts:gardonyi.aLathatatlanEmber.fu2019:XLIX.15,A király előreszökteti hófehér lovát. Most, hogy a kardját kivonja, látni, hogy mind a két karja meztelen. De micsoda izmos, barna karok azok!)
CitableNode(urn:cts:fuTexts:gardonyi.aLathatatlanEmber.fu2019:XLIX.16,Domború mellét kifeszítve lovagol el a sorok előtt, s a mezőre kiindulva megfordul, hogy végignézzen a hadon, a minőt Xerxes óta nem látott a világ.)
CitableNode(urn:cts:fuTexts:gardonyi.aLathatatlanEmber.fu2019:XLIX.17,A sereg éljenzése olyan, mint a mennydörgés.)
CitableNode(urn:cts:fuTexts:gardonyi.aLathatatlanEmber.fu2019:XLIX.18,Az oltárnál most szúrják le az áldozatokat.)
CitableNode(urn:cts:fuTexts:gardonyi.aLathatatlanEmber.fu2019:XLIX.19,Atilla egy perczre megáll annál az oltárnál, a melyiknél a vak Káma áldoz.)
CitableNode(urn:cts:fuTexts:gardonyi.aLathatatlanEmber.fu2019:XLIX.20,A szertartás rövid. A pap kiáltva hívja az Istent. Karját terjegeti a had minden osztálya felé. Aztán nyírfaseprőt márt a vérbe és beszenteli vele a sereget. Ugyanezt cselekszik a szarmaták és gelonok az embervérrel.)
CitableNode(urn:cts:fuTexts:gardonyi.aLathatatlanEmber.fu2019:XLIX.21,A papok aztán csendesen folytatják az áldozást az oltároknál mindaddig, míg csak a csata tart.)
CitableNode(urn:cts:fuTexts:gardonyi.aLathatatlanEmber.fu2019:XLIX.22,Atilla sebes vágtatással száguld végig a seregek vonala előtt. Néhol megáll és szót vált a vezérrel. Néhol lelkesítő szavakat kiált a seregnek:)
CitableNode(urn:cts:fuTexts:gardonyi.aLathatatlanEmber.fu2019:XLIX.23,– Mutassuk meg, hogy hunok vagyunk! – kiáltja a mi seregünk előtt.)
CitableNode(urn:cts:fuTexts:gardonyi.aLathatatlanEmber.fu2019:XLIX.24,Micsoda erő van ebben a hangban, micsoda erő a szeme villanásában, a magatartásában! Micsoda öröm látni egy embert, a ki nem fél! Oroszláni lelkéből mintha mindenki kapna most egy részt. Lelkesen ordítjuk vissza:)
CitableNode(urn:cts:fuTexts:gardonyi.aLathatatlanEmber.fu2019:XLIX.25,– Megmutatjuk!)
CitableNode(urn:cts:fuTexts:gardonyi.aLathatatlanEmber.fu2019:XLIX.26,Mellettünk Berki serege áll.)
CitableNode(urn:cts:fuTexts:gardonyi.aLathatatlanEmber.fu2019:XLIX.27,Attila odakiált:)
CitableNode(urn:cts:fuTexts:gardonyi.aLathatatlanEmber.fu2019:XLIX.28,– Az isten velünk harczol! Csatát még soha nem vesztettünk!)
CitableNode(urn:cts:fuTexts:gardonyi.aLathatatlanEmber.fu2019:XLIX.29,– Most se vesztünk! – dördül vissza a sereg.)
CitableNode(urn:cts:fuTexts:gardonyi.aLathatatlanEmber.fu2019:XLIX.30,S így megyen tovább.)
CitableNode(urn:cts:fuTexts:gardonyi.aLathatatlanEmber.fu2019:XLIX.31,Később már nem halljuk, miket mond, csak a zúgást halljuk, s a lándzsák fölemelését látjuk.)
CitableNode(urn:cts:fuTexts:gardonyi.aLathatatlanEmber.fu2019:XLIX.32,De a harczvonal olyan hosszú, hogy a két szárny kiterjeszkedése elvész a sikság messzeségében. Atilla arrafelé már csak a kardját villantja föl.)
CitableNode(urn:cts:fuTexts:gardonyi.aLathatatlanEmber.fu2019:XLIX.33,De elég szónoklat ez is: «Nézzétek, itt az Isten kardja!»)
CitableNode(urn:cts:fuTexts:gardonyi.aLathatatlanEmber.fu2019:XLIX.34,A távoli moraj, fegyverek megvillanása jelzi, hogy megértették Atilla mozdulatát, s az ő lelke áttüzel mindenki lelkén, mint a fölkelő nap a tenger hullámain.)
CitableNode(urn:cts:fuTexts:gardonyi.aLathatatlanEmber.fu2019:XLIX.35,Ezalatt látni a mező tulsó oldalán át az ellenséges had fölsorakozását is.)
CitableNode(urn:cts:fuTexts:gardonyi.aLathatatlanEmber.fu2019:XLIX.36,Ők odaát aligha akartak ma harczolni, s pláne délután, a mikor a nap néhány óra mulva szembesüt nekik. De mit tegyenek: hallják a kürtjeleket, látják a támadáshoz való felállást, el kell a csatát fogadniok.)
CitableNode(urn:cts:fuTexts:gardonyi.aLathatatlanEmber.fu2019:XLIX.37,– No ez veszett harcz lesz! – jegyzi meg mellettem egy vén hun, a kinek a pofája olyan barázdás a harczoktól, mint a sárgadinnye.)
CitableNode(urn:cts:fuTexts:gardonyi.aLathatatlanEmber.fu2019:XLIX.38,– Miért? – kapok a szón, hogy elűzzem a hátamban bizsergő félelmet.)
CitableNode(urn:cts:fuTexts:gardonyi.aLathatatlanEmber.fu2019:XLIX.39,– Azért, – feleli a hun, – mert ha most kezdjük, éjjel folytatjuk. Nincs czudarabb az éjjeli harcznál.)
CitableNode(urn:cts:fuTexts:gardonyi.aLathatatlanEmber.fu2019:XLIX.40,– Antul jobb, – szól reá nagyfülü Szabolcs, – legalább nem lesz melegünk.)
CitableNode(urn:cts:fuTexts:gardonyi.aLathatatlanEmber.fu2019:XLIX.41,– Hát nézzük az ellenséges had előrajzását.)
CitableNode(urn:cts:fuTexts:gardonyi.aLathatatlanEmber.fu2019:XLIX.42,Olyan messze vannak tőlünk, hogy az emberek arczát nem lehet kivenni, csak az előrajzó csoportokat látjuk.)
CitableNode(urn:cts:fuTexts:gardonyi.aLathatatlanEmber.fu2019:XLIX.43,De így is tudjuk, hogy az ezüstösen csillogó nép a patakon túl a római, a sárgapaizsos népség a frank; a fehérrel tarkázott a burgundi; a mozgó nádas az alán; a buzavetésként hullámzó nagy sokaság a vizigót, s a seregek előtt föl-alá lovagló, ragyogó csoportozat: Aéciusz, Teodorik király és a fia, Szangibán király, Meroveusz frank király, Gondibó burgund király és a vezérek.)
CitableNode(urn:cts:fuTexts:gardonyi.aLathatatlanEmber.fu2019:XLIX.44,Ők is épp úgy elrendezik a maguk hadát, mint Atilla. Egy-egy lovas-csoport ömlő folyóvíz gyanánt vált helyet. Aztán a vezércsoport szétoszlik. A távol messzeségben lehet látni most már, hogy a római had mind a balszárnyon van, szemben a mi gepidáinkkal, s festett arczú, állatbőrös különféle vad népeinkkel.)
CitableNode(urn:cts:fuTexts:gardonyi.aLathatatlanEmber.fu2019:XLIX.45,A vizigótok a másik szárnyon a mi osztrogótjainkkal fognak küzdeni. A frankok, armorikok, burgundiak, alánok és más kevert népek a hunokkal állnak szemben a középen.)
CitableNode(urn:cts:fuTexts:gardonyi.aLathatatlanEmber.fu2019:XLIX.46,Atilla vezérei már a helyükre oszlottak.)
CitableNode(urn:cts:fuTexts:gardonyi.aLathatatlanEmber.fu2019:XLIX.47,Atilla a kengyelben fölállva vizsgálja a távolban villogó római lovasok mozdulatait.)
CitableNode(urn:cts:fuTexts:gardonyi.aLathatatlanEmber.fu2019:XLIX.48,Minden szem rajta van.)
CitableNode(urn:cts:fuTexts:gardonyi.aLathatatlanEmber.fu2019:XLIX.49,Most a gót király felé int a kardjával. A gót had megmozdul. Lassú ügetéssel megy egy darabig, miközben a lovasok szét ereszkednek, mint a kinyitott legyező, azután sebes vágtatással haladnak tovább a domb felé, amelyet Thorismund tart elfoglalva. Kiáltások hangzanak egyre sűrűbben, végre viharosan. A repülő fegyverek csillognak a napban.)
CitableNode(urn:cts:fuTexts:gardonyi.aLathatatlanEmber.fu2019:XLIX.50,A por eltakarja a lovasokat derékig. Mintha szálló felhő volna.)
CitableNode(urn:cts:fuTexts:gardonyi.aLathatatlanEmber.fu2019:XLIX.51,Ugyanezen pillanatban megindul a római had is a balszárnyon, és mint az áradó Tisza, csillogón ömlik ami jobb szárnyunk felé. Oly messze vannak tőlünk, hogy csak tompa dübörgésük hallatszik, mint a távoli mennydörgés morgása.)
CitableNode(urn:cts:fuTexts:gardonyi.aLathatatlanEmber.fu2019:XLIX.52,Most a középen is megdördülnek a dobok, rikoltanak a kürtök, és megszólal a síposok zenéje.)
CitableNode(urn:cts:fuTexts:gardonyi.aLathatatlanEmber.fu2019:XLIX.53,A halálborzongás fut át rajtam. Izmaim, mint a fölvont íjj, várják a feszültség fölszabadulását.)
CitableNode(urn:cts:fuTexts:gardonyi.aLathatatlanEmber.fu2019:XLIX.54,Atilla fölemelkedik a lován, s visszapillant a sereg zömére. Indulót villant a levegőbe a kardjával.)
CitableNode(urn:cts:fuTexts:gardonyi.aLathatatlanEmber.fu2019:XLIX.55,Háromszázezer torok üvölti a huj! huj! kiáltást. A paripák robogva indulnak a római sereg derekának. A föld reng. A levegő hangok vihara. Mindenki előrehajolt testtel száguld a fővezér után.)
CitableNode(urn:cts:fuTexts:gardonyi.aLathatatlanEmber.fu2019:XLIX.56,Egymás nyomában mozdulnak ki a csapatok, s a mint a sakktábla koczkái, egy-egy nagy üres tér marad mögöttük. Az üres teret csakhamar kitölti Berki, Orgovány, Dorog és Mácsa serege.)
CitableNode(urn:cts:fuTexts:gardonyi.aLathatatlanEmber.fu2019:XLIX.57,A mezőn kiszélesedett csoportokban vágtatnak tovább. Utánok, amint futamatnyi tér marad, megindul Upor, Bálán, Madarász és Kamocsa serege; azok után Urkon, Betegh, Aladár és Zsögöd.)
CitableNode(urn:cts:fuTexts:gardonyi.aLathatatlanEmber.fu2019:XLIX.58,Mink következünk.)
CitableNode(urn:cts:fuTexts:gardonyi.aLathatatlanEmber.fu2019:XLIX.59,Mint az elpattanásig feszített íjj, úgy álltunk eddig, várva a tér-szakadást. Mikor már oly messzire voltak az előttünk elmentek, hogy megindulhattunk, Csáth is rikolt egyet, s megindulunk olyan ordítozással, hogy majdnem megsiketülök.)
CitableNode(urn:cts:fuTexts:gardonyi.aLathatatlanEmber.fu2019:XLIX.60,Nekem Csáth nyomában kell haladnom. Csáth mellett balról Ladó vágtat egy nagy öblös paizszsal. Neki a harczban folyton az urára kell vigyáznia. A nagy paizszsal minden balról jövő dárdát és ütést neki kell fölfognia. Utánna én megyek meg Karacs, aki fölnyergelt lovat vezet a magáé mellett, hogy ha netán az úrét ellőnék, azonnal pihent lóra ülhessen.)
CitableNode(urn:cts:fuTexts:gardonyi.aLathatatlanEmber.fu2019:XLIX.61,Engem zsibbasztó félelem fogott el az első perczekben. Nem éreztem, hogy ember vagyok, csak arra gondoltam, hogy meg kell halnom. De a pokoli hujjogás, a körülöttem vágtató lovasok üvöltése csakhamar állati bőszültséggé változtatta át a félelmemet.)
CitableNode(urn:cts:fuTexts:gardonyi.aLathatatlanEmber.fu2019:XLIX.62,[Illustration: Huj! huj! Előre!])
CitableNode(urn:cts:fuTexts:gardonyi.aLathatatlanEmber.fu2019:XLIX.63,Körülöttem az erő tengere; szemben velem a halál fuvó szele: csoda-e, ha az ember tigrissé bolondul?)
CitableNode(urn:cts:fuTexts:gardonyi.aLathatatlanEmber.fu2019:XLIX.64,A lovasok elszéledve rohantak tovább, mint ahogy az öntöző kannából jövő viz szokott elszéledni. Csakhamar tágasság támadt körülöttem, úgy hogy előragadhattam az íjjamat.)
CitableNode(urn:cts:fuTexts:gardonyi.aLathatatlanEmber.fu2019:XLIX.65,Lovam kantárát a nyeregfára csapva, rántottam föl az íjjam húrját, s vártam, hogy az elől száguldók nyila fölrepüljön.)
CitableNode(urn:cts:fuTexts:gardonyi.aLathatatlanEmber.fu2019:XLIX.66,A mező gyepe fölszakadozott a lovak patkójától. Por szállt föl a földről, s fellegként burkolt be bennünket.)
CitableNode(urn:cts:fuTexts:gardonyi.aLathatatlanEmber.fu2019:XLIX.67,Huj! Huj! Előre!)
CitableNode(urn:cts:fuTexts:gardonyi.aLathatatlanEmber.fu2019:XLIX.68,Egyszercsak elsötétedik előttem a levegő: látom, hogy a nyilak felhője az, a mi nyilaink felhője. Én is megszorítom térdemmel a nyeregfát, s hátra hajolva föllövöm a nyilamat a magasba.)
CitableNode(urn:cts:fuTexts:gardonyi.aLathatatlanEmber.fu2019:XLIX.69,Micsoda süvöltés, suhogás! Rémült lovak hortyogása. Bősz emberek hujjogása!)
CitableNode(urn:cts:fuTexts:gardonyi.aLathatatlanEmber.fu2019:XLIX.70,De amonnan is száll már a nyilak felhője. Pajzsomat fölkapom. Egy nyil belecsattan a nyeregfába, a másik egy percz mulva a pajzsomon zörren el.)
CitableNode(urn:cts:fuTexts:gardonyi.aLathatatlanEmber.fu2019:XLIX.71,Ezalatt vágtattunk tovább. Itt-ott a rohanásban látom már a pajzsok alá sürrült ellenséget. A lovak patkója dörgő ropogással tiporja le őket. Csattog, zuhog a buzogány. Ordít mindenki. Lovam lába már holtesteken tipródik. Lándzsát elő! Hiszen ezek az alánok! Tipord lovam lába! Tipord a fetrengő férget!)
CitableNode(urn:cts:fuTexts:gardonyi.aLathatatlanEmber.fu2019:XLIX.72,Ime velem szemben is kihuzakodik egy életben maradt! Nem: leütötte Csáth. Van helyette másik: egy borzas szakállú, pánczélos alán Lándzsája eltörött. Fabuzogányt sújt, nem tudom kire. Ütök jobbra-balra én is, ahol fejet látok. Czombomra kapok egy buzogánysujtást. Oda se neki. Csáth visszarántja a lovát, s az arczához kap. Mellettünk üvöltve száguldanak előbbre, akik mögöttünk voltak.)
CitableNode(urn:cts:fuTexts:gardonyi.aLathatatlanEmber.fu2019:XLIX.73,Nézem Csáthot, hogy mi a baja, hát akkor pöki három fogát. Irtózatosan káromkodik. Kitörli a könnyet a szeméből, s odaordít Ladónak:)
CitableNode(urn:cts:fuTexts:gardonyi.aLathatatlanEmber.fu2019:XLIX.74,– Fokost!)
CitableNode(urn:cts:fuTexts:gardonyi.aLathatatlanEmber.fu2019:XLIX.75,Azzal fokost ragad. Az alán oly sürűn áll, mint az aratatlan búza. Csak a lovat döfik. Kapálódzó lovak és földön fetrengő emberek meleg halmaza bástyázza el őket. Kanyarodnunk kell, hogy ujra hozzájuk férhessünk. De ime frank lovasságot találunk szemben magunkkal.)
CitableNode(urn:cts:fuTexts:gardonyi.aLathatatlanEmber.fu2019:XLIX.76,A két lovassereg összerobban. Pajzsok duhogása, sisakok csattogása, rikoltozás, kiáltozás. Elém jut egy vérbeborult idegen lovas. Buzogányomat a mellére sujtom. Lefordul. Lova nekitorlódott az enyémnek. Azt is főbeütöm. A portól nem látok már. De hallom a visszahivó kürtölést. Megrémülök. Lovam zabláját visszarántom. A sürűség nagy. Megfordulni nem lehet. Az idegen lovasság nyom bennünket visszafelé.)
CitableNode(urn:cts:fuTexts:gardonyi.aLathatatlanEmber.fu2019:XLIX.77,De mögöttem tágul a tér. Lovam ágaskodva fordul meg és elnyilamodik a többi után.)
CitableNode(urn:cts:fuTexts:gardonyi.aLathatatlanEmber.fu2019:XLIX.78,Negyedóráig is vágtatunk, mígnem egy mellettünk visszarohanó csapat ragadja át tőlünk a harczot, s mi föllélegezve állunk uj hadirendbe.)
CitableNode(urn:cts:fuTexts:gardonyi.aLathatatlanEmber.fu2019:XLIX.79,A sereg véres. Csáth kürtje rendbeigazodást fuj. Egy perczig pihenünk. A frank lovasok rohama olyan erős volt, hogy ezer lépésnyire tolt bennünket, mígnem Orgován hada segítségünkre érkezett, s oldalba fogta a frankokat.)
CitableNode(urn:cts:fuTexts:gardonyi.aLathatatlanEmber.fu2019:XLIX.80,A mi seregünk megállt mint az erdő. Zászlótartónk nem mozdul, mert Csáth egyre köpköd és káromkodik.)
CitableNode(urn:cts:fuTexts:gardonyi.aLathatatlanEmber.fu2019:XLIX.81,Ezalatt Orgoványék harczolva vonulnak észak felé. Az ember nem érti, hogy a két egymást verő vonal miért halad éppen északnak. Vélhető, hogy a kezdetben való nyomás indította arra a lovakat. Köztünk és a harczoló sokaság között akkora tér támad, mint a Duna szélessége.)
CitableNode(urn:cts:fuTexts:gardonyi.aLathatatlanEmber.fu2019:XLIX.82,Ahogy ott pihegünk, nem tudom hány ezren, s nézzük magunkat, hogy nincs-e rajtunk szúrás vagy vágás? látom, hogy Atilla száguld elénk, s nyomában vagy húszezernyi sereg, amely még nem elegyedett a csatába.)
CitableNode(urn:cts:fuTexts:gardonyi.aLathatatlanEmber.fu2019:XLIX.83,Kardját magasra emelve rázza felénk, mintha azt mondaná:)
CitableNode(urn:cts:fuTexts:gardonyi.aLathatatlanEmber.fu2019:XLIX.84,– Hunok, mért vesztegeltek? Van-e, aki nem küzd ereje fogytáig, mikor én harczolok elől!)
CitableNode(urn:cts:fuTexts:gardonyi.aLathatatlanEmber.fu2019:XLIX.85,Azzal elrohan előttünk a kardját villogtatva, elrohan a testőreivel, akik úgy környezik, mint a kiszálló méhraj az anyát. Vacsar kezében Atilla zászlója repül mint egy fehér szellem a száguldó sereg fölött. Seregünket új erő szállja meg: nincs a ki ne bízzék a szerencsében, mikor Atilla vezet.)
CitableNode(urn:cts:fuTexts:gardonyi.aLathatatlanEmber.fu2019:XLIX.86,Ujra megindulunk.)
CitableNode(urn:cts:fuTexts:gardonyi.aLathatatlanEmber.fu2019:XLIX.87,– Csak a közepének! – kiáltja előttem egy strucctollas zoltán. – A király parancsolta! Szét kell szakítani derékon az ellenséges hadat.)
CitableNode(urn:cts:fuTexts:gardonyi.aLathatatlanEmber.fu2019:XLIX.88,Ki az ördög tudja ebben a forgatagban, hol van a közép!)
CitableNode(urn:cts:fuTexts:gardonyi.aLathatatlanEmber.fu2019:XLIX.89,Arra kell lennie, amerre Atilla vezet.)
CitableNode(urn:cts:fuTexts:gardonyi.aLathatatlanEmber.fu2019:XLIX.90,Öt percznyi vágtatás után mi váltjuk föl az ellenséggel küzdő elbágyadt csapatot.)
CitableNode(urn:cts:fuTexts:gardonyi.aLathatatlanEmber.fu2019:XLIX.91,Csáth a testőrök között vágtat. Látom a porban a kardok villogását, por fölött a fehér zászló lengedezését. Atilla körül sűrű sokasága küzd a harczosoknak. Olykor látom sárgán csillogó sisakját, kardja villogását. Az ellenfél csapásait a mellette lovagló testőrök pajzsa fogja föl. De a testőrök is fogynak körülötte. Az ellenség csupa lovas alán már. Öles hosszú dárdáik madarakként röpködnek közöttünk.)
CitableNode(urn:cts:fuTexts:gardonyi.aLathatatlanEmber.fu2019:XLIX.92,Az első, a ki nekem jut, egy széles szakállú, véresszemű burgund. Csáthnak a buzogánya elzuzta a pajzsát, s Csáth elrohant mellette a másik elevenre. A mint lehanyatlik megsujtott balkeze, lándzsám ropogva merül a mellébe. Pillanatnyi irtózás fog el. Lándzsámat visszarántani elfelejtem. A burgund ledől a lováról.)
CitableNode(urn:cts:fuTexts:gardonyi.aLathatatlanEmber.fu2019:XLIX.93,Nincs időm kiáltani a szomszédomnak, hogy látta-e az ölést? Lovam tova ragad Lándzsám nincsen. A kardomhoz kapok.)
CitableNode(urn:cts:fuTexts:gardonyi.aLathatatlanEmber.fu2019:XLIX.94,A lovam már dög-lovakat ugrik át, s halottakra tapos. A _huj-huj!_ kiáltásokat _futnak!_ kiáltás váltja föl.)
CitableNode(urn:cts:fuTexts:gardonyi.aLathatatlanEmber.fu2019:XLIX.95,De ime a lovak egymásba torlódnak. Az alán lándzsások nem bírták a hunok iszonyú rohamát fönntartani, de az erős frank százezernyi tömött lovassága ellenáll. A kard nem fog azokon, csak a lándzsa, a tőr, a buzogány.)
CitableNode(urn:cts:fuTexts:gardonyi.aLathatatlanEmber.fu2019:XLIX.96,És összegomolyodik a hun és a frank lovasság. Nem látni mást, csak a dühös gomolygást, fegyverek villogását, lovak forgolódását. Káromkodás, dühös ordítások vihara, buzogányduhogás, kardok, lándzsák csattogása. Egy-egy ló lerogyik, az ember is vele, fölöttük más lovasok csapnak össze, s néhány percz mulva ott, a hol az egy ló elesett, lovak és emberek vonagló, mozgó véres halma támad.)
CitableNode(urn:cts:fuTexts:gardonyi.aLathatatlanEmber.fu2019:XLIX.97,Egy perczben én is ilyen pokoli bonyodalomba kerülök. Gazdámat régen elvesztettem a szemem elől. Közrendű fehér hunok forgatják körülöttem hosszunyelű harczi csákányukat. Az egyiket előttem csapja mellbe elsujtott szekerczéjével egy véres szakállu frank. A hun hátrafelé esik le a lováról. A hogy a csákánya elbillen előttem, elkapom. A következő pillanatban úgy roppantom vele fejbe a frankot, hogy a koponyája recsegve szakad be, s az ember leomlik.)
CitableNode(urn:cts:fuTexts:gardonyi.aLathatatlanEmber.fu2019:XLIX.98,– Csak a közepének! – hallom a zoltánok ordítását.)
CitableNode(urn:cts:fuTexts:gardonyi.aLathatatlanEmber.fu2019:XLIX.99,S a hogy egy nagyszájú zoltán így ordítva elrohan előttem, mintha nemcsak a szája ordítana, hanem az egész teste. Emberré változott ordítás! Csak rémes lázálomban lehet ilyet látni.)
CitableNode(urn:cts:fuTexts:gardonyi.aLathatatlanEmber.fu2019:XLIX.100,Egy hun csoport oldalt nyomul most a frank seregnek, s eltolja őket előlünk. Akkora szabad tér szakad közénk alig egy percz alatt, hogy megállhatok levegőzni.)
CitableNode(urn:cts:fuTexts:gardonyi.aLathatatlanEmber.fu2019:XLIX.101,A hunok csoportjából hátramarad egynéhány véres alak, s lova orrát a táborunk felé rántva üget el a harczból. Az egyiknek, látom, csak lóg a karja, mint a kitömött bábé.)
CitableNode(urn:cts:fuTexts:gardonyi.aLathatatlanEmber.fu2019:XLIX.102,Föltaszítom a sisakom rostélyát, s előrántom a kendőmet, hogy letörüljem az arczomon csurgó verejtéket. A mint a kendőt leveszem az arczomról, látom, hogy csupa vér. Huj, az apátok keservit! – ordítom új dühre gyuladva. Azzal, hogy a tér egy felém nyomakodó, küzdő csoporttal telik meg, nekisarkantyuzom a paripámat, és a fokosommal egyszerre három frankot támadok meg.)
CitableNode(urn:cts:fuTexts:gardonyi.aLathatatlanEmber.fu2019:XLIX.103,A dühtől elvakultan csapkodok közéjök. Jóformán nem is nézem, hogy hova ütök, de hogy a mellettem levő hunok is segítenek, egy percz alatt kettő a lovak közé zuhan, a harmadikat elragadja a szabad térbe a paripája s leveti. Lába a kengyelbe szorultan, maga véresen hurczolódik tova a holtakkal borított mezőn.)
CitableNode(urn:cts:fuTexts:gardonyi.aLathatatlanEmber.fu2019:XLIX.104,– Mestervágás, Zéta! – kiáltja egy hang mögöttem.)
CitableNode(urn:cts:fuTexts:gardonyi.aLathatatlanEmber.fu2019:XLIX.105,Megfordulok. _Badaló_ az, egy városvégi hun, a ki lándzsavetésre tanítja otthon az ifjakat. De mintha új lelket teremtett volna belém a dicséretével!)
CitableNode(urn:cts:fuTexts:gardonyi.aLathatatlanEmber.fu2019:XLIX.106,A következő perczben az armorik tömeg zúdul reánk és ver bennünket olyan erővel, hogy a lovak hortyogva hátrálnak.)
CitableNode(urn:cts:fuTexts:gardonyi.aLathatatlanEmber.fu2019:XLIX.107,Egyik hun a másik után omlik le a lóról. A többi, a ki hozzájok nem fért még, rikoltva rázza kardját és fokosát. A kürtös hátrálót fuj. A lovak megfordulnak, s visszafelé röpülnek egy futamnyira.)
CitableNode(urn:cts:fuTexts:gardonyi.aLathatatlanEmber.fu2019:XLIX.108,Az armorikok és frankok nagy rajban hurrognak utánunk. De a mi futásunk már nem olyan nyomott, mint az előbb. Cselfutás csupán.)
CitableNode(urn:cts:fuTexts:gardonyi.aLathatatlanEmber.fu2019:XLIX.109,Már a száguldás közben hátrakaptunk az íjjért, s felvontuk. Az új kürtjelre megfordulunk, s rájok zúdítjuk a nyilainkat.)
CitableNode(urn:cts:fuTexts:gardonyi.aLathatatlanEmber.fu2019:XLIX.110,Az elől rohanók lefordulnak. Lovuk közül is sok lerogyik. Az utánok esetteket immár a csákányunk fogadja.)
CitableNode(urn:cts:fuTexts:gardonyi.aLathatatlanEmber.fu2019:XLIX.111,De rengeteg sokan vannak. Az elhulltak nyomán új meg új élő robban velünk szembe. Az élő paripa átugrálja a holtat. A mezőt újból az élő emberek sokasága lepi el. Egy vállas frank, a ki fazékszerű fekete sisakot hoz a fején, az előttem neki huzakodó Badalót úgy vágja nyakban széles pallosával, hogy Badaló feje forogva röpül a lovasok közé.)
CitableNode(urn:cts:fuTexts:gardonyi.aLathatatlanEmber.fu2019:XLIX.112,Érzem, hogy a frank sereg az én életemért is eljött. Badaló gyilkosa csak azt várja, hogy a paripa elvigye a fejetlen vitézt, aztán én következek. De mily kiszámíthatatlan a csaták szerencséje, lovam elé egy hun lovas roppan oldalról, s engem hátra szorít, aztán másik, harmadik lovas. Oldalról rohanó új csapat ez, a mely még nem is ereszkedett eddig a harczba. Látni a vértelen öltözetükről, meg hogy valamennyinek ott van még a fején a süveg. Én egyre hátrább és hátrább szorulok a Badaló-haddal s kilihegem kissé a fáradságomat.)
CitableNode(urn:cts:fuTexts:gardonyi.aLathatatlanEmber.fu2019:XLIX.113,Szeretnék visszatérni a táborba, hogy megnézzem, mitől ömlik folyton a vér az arczomról? de mögöttem is dúl a harczi zivatar: porba burkolt lovasok gomolyognak végeláthatatlan sokaságban a visszafelé nyilható úton. Mindössze arra van időm, hogy leugorjak egy hosszúnyelű rézfokosért, a melyet a földön látok heverni.)
CitableNode(urn:cts:fuTexts:gardonyi.aLathatatlanEmber.fu2019:XLIX.114,A következő perczben déli irányban robogunk, s utánunk egy verejtéktől szennyes hun csoport száguld, elől a zoltán piros gyolcsból való zászlós lándzsájával.)
CitableNode(urn:cts:fuTexts:gardonyi.aLathatatlanEmber.fu2019:XLIX.115,Hátulról támadjuk meg a körülbelül ötszáz főnyi burgund csoportot, a mely a főtesttől szerencsétlenségére elszakadt. Ezt most mindenfelől szorítják, verik, ölik a hunok. Ők is küzdenek kétségbeesetten. Én mögéjök jutok, tehát háttal vannak felém. Mennyit verek le közülök, nem tudom, de a karom elfárad belé. Mindössze egy vágna vissza, de hogy a lovam fölkapja a fejét, azt találja el pallosának halálos sújtása. A lovam rogyik. Én egy burgund lóra szököm, de látom, hogy az is sebesült. A gazdátlanul maradt ló azonban annyi itten, s úgy össze van szorulva, hogy akár futni lehet a hátukon. Egy hun ló is van köztük. Arra vetem magam s küzdök a többivel új erőre kapva.)
CitableNode(urn:cts:fuTexts:gardonyi.aLathatatlanEmber.fu2019:XLIX.116,Meddig tartott ez az ember-irtás, nem tudom: talán negyedóráig, talán egy óráig. Csak azt láttam, hogy a burgundok folyton fogynak, mígnem az utolsó is lehull, s a hunok összeszorult gyűrűje a halommá nőtt holttestekre fut föl.)
CitableNode(urn:cts:fuTexts:gardonyi.aLathatatlanEmber.fu2019:XLIX.117,A kürtök akkor fordulót rikoltanak.)
CitableNode(urn:cts:fuTexts:gardonyi.aLathatatlanEmber.fu2019:XLIX.118,Minden lovas megfordul.)
CitableNode(urn:cts:fuTexts:gardonyi.aLathatatlanEmber.fu2019:XLIX.119,Uj csoportok képződnek, s most már, hogy sok a fekvő ló, folyton ugrálva haladunk arrafelé, amerre a csapatfők és a zoltánok vezetnek.)
CitableNode(urn:cts:fuTexts:gardonyi.aLathatatlanEmber.fu2019:XLIX.120,Atilla fehér zászlója lobog a távolban, talán az ellenséges tábor közepén. Arra kell rohannunk.)
CitableNode(urn:cts:fuTexts:gardonyi.aLathatatlanEmber.fu2019:XLIX.121,De nekem már fogyton az erőm. Vérzek is. A jobb oldalomon nincs egy tenyérnyi tiszta hely. A kantár is oly véres, hogy csuszik a kezemben. Szeretnék visszamenni a táborba, vagy legalább pihenni egy negyedórát. Nem lehet.)
CitableNode(urn:cts:fuTexts:gardonyi.aLathatatlanEmber.fu2019:XLIX.122,Azt látom, hogy az ellenség szekereihez értünk, s hogy észak felől dühös vijjogással nagy seregben futnak elénk a festett pofájú gelonok.)
CitableNode(urn:cts:fuTexts:gardonyi.aLathatatlanEmber.fu2019:XLIX.123,A következő pillanatban elborítják a szekereket és bontogatnak, hasogatnak mindent.)
CitableNode(urn:cts:fuTexts:gardonyi.aLathatatlanEmber.fu2019:XLIX.124,A levegőt liszt felhőzi be, s a liszt-felhőben a szekerek védelmére szálló gyalog frankokkal küzdenek.)
CitableNode(urn:cts:fuTexts:gardonyi.aLathatatlanEmber.fu2019:XLIX.125,Mi csak elrohanunk mellettök, s ismét egy gabajodásba jutunk.)
CitableNode(urn:cts:fuTexts:gardonyi.aLathatatlanEmber.fu2019:XLIX.126,Ma már nem birok irtózás nélkül gondolni arra a rengeteg embergyilkolásra, a vérre, mely sárossá tette a földet, s a holttestekre, a melyek úgy hevertek mindenfelé, mint búzaföldön a kévék. De akkor mondom; nem voltam ember. A lélek mintha átadta volna a helyét bennem egy vadállatnak: – öltem és öltem hihetetlen erővel és gyűlölettel minden ellenfelet. A magam élete se volt előttem becses: a halál mezején, az emberirtó halál láttára a magam halálára nem gondoltam. Pedig itt, hogy egy erős hadtesttel állottunk szemben, csapás csapásra hullt reám is, mígnem egy bárd úgy fejen talált, hogy elsötétült előttem a világ, s leszédültem a lóról a halottak közé.)
