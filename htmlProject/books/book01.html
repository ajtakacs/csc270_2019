CitableNode(urn:cts:fuTexts:gardonyi.aLathatatlanEmber.fu2019:I.1,Tizenkét esztendős voltam, mikor az apám eladott rabszolgának. Kénytelen volt vele: Trákiában élt, a kelet-római birodalomban, és adóért zaklatták. Abban az időben kezdték a hunok adóját kihasogatni az emberek bőréből. A világ a hunok nevével volt tele. A szegény trák embernek elhajtották a marháját, hogy a hunoknak legyen mit megenniök. Anyám is meghalt. Hat gyermek maradt, meg egy tehén. Apámnak nem volt más tennivalója, csak az, hogy vagy engem adjon el, vagy a tehenet.)
CitableNode(urn:cts:fuTexts:gardonyi.aLathatatlanEmber.fu2019:I.2,Hát engem adott el.)
CitableNode(urn:cts:fuTexts:gardonyi.aLathatatlanEmber.fu2019:I.3,Elhajóztunk Konstantinápolyba. Apám bemeszelte a lábamat, és fölállított a piaczon a pallóra, a hol a többi rabszolga is állott.)
CitableNode(urn:cts:fuTexts:gardonyi.aLathatatlanEmber.fu2019:I.4,Volt ott ilyen magamkorú fiú száz is.)
CitableNode(urn:cts:fuTexts:gardonyi.aLathatatlanEmber.fu2019:I.5,Engem először egy ruhakereskedő kérdezett meg, utána egy zöldselyem kendős öreg asszony. Apám tíz aranyat kért értem. Megnevették.)
CitableNode(urn:cts:fuTexts:gardonyi.aLathatatlanEmber.fu2019:I.6,Azután egy büszke tógás úr jött. Két rabszolga nyitott neki utat a nép közt. Attól az apám csak két aranyat kért. Az úr megadta.)
CitableNode(urn:cts:fuTexts:gardonyi.aLathatatlanEmber.fu2019:I.7,Akkor apám sirvafakadt és megcsókolt, és azt mondta:)
CitableNode(urn:cts:fuTexts:gardonyi.aLathatatlanEmber.fu2019:I.8,– Emlékezzél meg rólam, ha kedvez a szerencse. Mert azért adtalak olcsón ennek az úrnak, hogy a szerencsének mindig útjában légy.)
CitableNode(urn:cts:fuTexts:gardonyi.aLathatatlanEmber.fu2019:I.9,Soha nem láttam többé az én jó édesapámat.)
CitableNode(urn:cts:fuTexts:gardonyi.aLathatatlanEmber.fu2019:I.10,Az úr, a ki megvett, nagyméltóságú barna ember volt. A fejét úgy forgatta, mint a sziklán ülő sas. Lábát úgy rakta, mintha mindig diadalmenete volna.)
CitableNode(urn:cts:fuTexts:gardonyi.aLathatatlanEmber.fu2019:I.11,Maksziminosz volt a neve.)
CitableNode(urn:cts:fuTexts:gardonyi.aLathatatlanEmber.fu2019:I.12,A hogy hazaérkeztünk, engem csakhamar megfürösztöttek és szép fehér ingbe öltöztettek. A derekamat fekete szíjjal övezték át. Azután Maksziminosz úr galléron fogott és bevitt a kertbe.)
CitableNode(urn:cts:fuTexts:gardonyi.aLathatatlanEmber.fu2019:I.13,Három gyermek játszott ott egy platánfa alatt.)
CitableNode(urn:cts:fuTexts:gardonyi.aLathatatlanEmber.fu2019:I.14,– No itt van a ti rabszolgátok, – mondotta Maksziminosz. Teofil a neve.)
CitableNode(urn:cts:fuTexts:gardonyi.aLathatatlanEmber.fu2019:I.15,– Mulassatok vele, a hogyan akartok.)
CitableNode(urn:cts:fuTexts:gardonyi.aLathatatlanEmber.fu2019:I.16,A gyermekek körülbelül egykorúsak voltak velem. Alig egy évnyi különbség volt közöttük. Hasonlítottak az apjukhoz, csakhogy az olyan volt, mint a bivaly, a gyermekei meg mint a tücskök.)
CitableNode(urn:cts:fuTexts:gardonyi.aLathatatlanEmber.fu2019:I.17,Hát egyszerre nagy ujjongással kerepeltek körül, s az első órában én is fölvidultam, hiszen csak játszópajtásnak kellek! Azonban csakhamar tisztázódott a helyzetem. A gyermekek engem olyanféle ajándéknak tekintettek, mint mikor kutyát, macskát vagy bárányt kapnak.)
CitableNode(urn:cts:fuTexts:gardonyi.aLathatatlanEmber.fu2019:I.18,Kiállítottak czélba és czitrommal dobáltak. Nekem ez a játék mulatságos volt, míg el nem találtak, azután már csak nekik volt mulatságos. Később, hogy elbődültem és a gyepre feküdtem, csollánnal verték a lábam meztelenjét. Megbőszültem: rárohantam a legnagyobb fiúra, és úgy fellöktem, hogy a feje a fának koppant.)
CitableNode(urn:cts:fuTexts:gardonyi.aLathatatlanEmber.fu2019:I.19,A fiúk megrémültek, s a nevelőjüket hívták. Én magam is megijedtem, de gondoltam: hívjanak bárkit, megmondom, hogy bántak velem a gonoszok.)
CitableNode(urn:cts:fuTexts:gardonyi.aLathatatlanEmber.fu2019:I.20,A nevelő csakhamar ott-termett. A mint megértette mi történt, bámulva nézett reám.)
CitableNode(urn:cts:fuTexts:gardonyi.aLathatatlanEmber.fu2019:I.21,– Uram, – sírtam neki – ezek a fiúk bántottak engem.)
CitableNode(urn:cts:fuTexts:gardonyi.aLathatatlanEmber.fu2019:I.22,– Nem vagy-e rabszolga? – ordította a szemem közé.)
CitableNode(urn:cts:fuTexts:gardonyi.aLathatatlanEmber.fu2019:I.23,Irtózatosan összevert. A házból a többi rabszolga is odafutott. Az egyiknek korbács volt a kezében. Az megint megvert, de úgy, hogy a vér minden csapásán kiserkedt a bőrömből.)
CitableNode(urn:cts:fuTexts:gardonyi.aLathatatlanEmber.fu2019:I.24,Aznaptól fogva örökös nyeggetés volt a sorsom. Ha talán elfojtom a szenvedéseim kitörését, megúnják, de én akkor tizenkét esztendős voltam, s abban a korban az ember őszinte. Nem birtam mást mutatni, csak a fogam haragos fehérét. Az ellenkezésem mulattatta őket. A rabszolga haragszik, hadd haragudjék még jobban! Ha megpukkad is mérgében, nem tehet ellenünk semmit!)
CitableNode(urn:cts:fuTexts:gardonyi.aLathatatlanEmber.fu2019:I.25,Igy ingerkedik a gyermek a lánczra kötött kutyával is.)
CitableNode(urn:cts:fuTexts:gardonyi.aLathatatlanEmber.fu2019:I.26,Azt nem mondhatom, hogy az apjok és anyjok előtt mertek volna bántani, csak mikor magunk voltunk, vagy ha csak a többi rabszolga látta. Mennyire kivetkőzik a rabszolga az emberségéből, ott láttam. Egyik se merte őket megszólni, sőt inkább velök nevettek. Kedves mulatságuk volt, hogy bekenték sárral az arczomat, vagy kötelet kötöttek a nyakamba, s hóhérosdit játszottak. A nagyobbik fölment a fára és engem fölfelé húzott. A kisebbik fogta a kezemet hátul. A kétségbeesésem és az ordításom volt a mulatságuk.)
CitableNode(urn:cts:fuTexts:gardonyi.aLathatatlanEmber.fu2019:I.27,Vagy azt mondták: játszunk vak koldust. Bekötötték a szememet és a szökőkúthoz vittek. Háttal állítottak a medenczének s átlöktek a vízbe.)
CitableNode(urn:cts:fuTexts:gardonyi.aLathatatlanEmber.fu2019:I.28,Vagy kutyát kötöttek a hátamra s ütötték. Az eb kínjában a nyakamat és fülemet harapdálta.)
CitableNode(urn:cts:fuTexts:gardonyi.aLathatatlanEmber.fu2019:I.29,Vagy összekötötték a két lábamat s kényszerítettek, hogy ugrálva járjak. Mikor a rózsabokrokhoz érkeztünk, belöktek a tövises bokrok közé.)
CitableNode(urn:cts:fuTexts:gardonyi.aLathatatlanEmber.fu2019:I.30,Vagy mikor tengerparti sétán kisértem őket, bedobták a botjukat a tengerbe s azt parancsolták, hogy hozzam ki. Nekem az nem volt nehéz: jól tudtam úszni. Hanem mikor megfordultam, hogy kifelé úszszak, kavicscsal dobáltak.)
CitableNode(urn:cts:fuTexts:gardonyi.aLathatatlanEmber.fu2019:I.31,Otthon az ételembe beleköptek vagy szemetet szórtak belé. Az ágyamba sündisznóbőrt rejtettek, a lepedőm alá. A hajamat leöntötték ragasztóval.)
CitableNode(urn:cts:fuTexts:gardonyi.aLathatatlanEmber.fu2019:I.32,És nekem mindezt tűrnöm kellett, mert rabszolga voltam.)
CitableNode(urn:cts:fuTexts:gardonyi.aLathatatlanEmber.fu2019:I.33,Sokszor kértem őket sírva:)
CitableNode(urn:cts:fuTexts:gardonyi.aLathatatlanEmber.fu2019:I.34,– Úrfiak, játszunk szépen, ne kínozzatok engem. Én sok játékot tudok.)
CitableNode(urn:cts:fuTexts:gardonyi.aLathatatlanEmber.fu2019:I.35,Tudtam is, játszottunk is, de aztán ha megunták, megint csak az én jajgatásom volt a legérdekesebb játék.)
CitableNode(urn:cts:fuTexts:gardonyi.aLathatatlanEmber.fu2019:I.36,Körülbelül egy hete voltam már ott, mikor egy délben sietve megettem az ebédemet s elbujtam. A kertben bujtam el. Azt gondoltam, nem jövök elő, míg csak a tanítójok nem hívja őket. Bebujtam egy sűrű tamariszkuszbokor alá és ott elaludtam.)
CitableNode(urn:cts:fuTexts:gardonyi.aLathatatlanEmber.fu2019:I.37,Nem tudom, meddig lapultam ott: rettenetes kínra ébredtem föl. Az egyik lábam égett. Forgácsot tettek a lábam ujja közé, s meggyujtották. A három fiú nevetett, szinte sikitoztak a nagy nevetésben.)
CitableNode(urn:cts:fuTexts:gardonyi.aLathatatlanEmber.fu2019:I.38,Kiugrottam a bokor alól s nekik rohantam. Egyiket jobbra, másikat balra löktem. A harmadikat pofon vágtam, megtépáztam. A három kölyök háromfelé esett; magam is a fűre hemperedtem és sírva nyálazgattam a lábamat.)
CitableNode(urn:cts:fuTexts:gardonyi.aLathatatlanEmber.fu2019:I.39,Az ordításra előfutottak a házbeliek. Az úr a ház erkélyén beszélgetett egy vendégével és lekiáltott a kertbe, hogy _mi az?_)
CitableNode(urn:cts:fuTexts:gardonyi.aLathatatlanEmber.fu2019:I.40,Válaszul az egyik rabszolga megragadott és fölvonszolt dühösen az erkélyre.)
CitableNode(urn:cts:fuTexts:gardonyi.aLathatatlanEmber.fu2019:I.41,– Ez a kölyök, – mondotta – ismét összeverte az úrfiakat!)
CitableNode(urn:cts:fuTexts:gardonyi.aLathatatlanEmber.fu2019:I.42,Láttam, mint sárgul el a gőgös nagyúr; láttam, hogy a vendég iránt való tekintetből mint nyeli vissza magába a mérget, s miként int a fejével, hogy vigyenek el. Ebben az intésben benne volt az is, hogy megkorbácsoljanak.)
CitableNode(urn:cts:fuTexts:gardonyi.aLathatatlanEmber.fu2019:I.43,– Uram! – kiáltottam a térdemre esve – tűzzel égették a lábamat!)
CitableNode(urn:cts:fuTexts:gardonyi.aLathatatlanEmber.fu2019:I.44,De a rabszolga elragadott.)
CitableNode(urn:cts:fuTexts:gardonyi.aLathatatlanEmber.fu2019:I.45,Akkor annyira megvertek, hogy utána mozdulni se tudtam. Csak a könnyeim folytak szünetlenül.)
CitableNode(urn:cts:fuTexts:gardonyi.aLathatatlanEmber.fu2019:I.46,Talán négy nap is beletellett, míg ki birtam újból vánszorogni.)
CitableNode(urn:cts:fuTexts:gardonyi.aLathatatlanEmber.fu2019:I.47,Gondoltam: délelőtt van; az úrfiak tanulnak és ilyenkor nincs a kertben senki. Hát lementem és lefeküdtem a gyepre, a napra. Mert a beteg állat szereti a napfényt.)
CitableNode(urn:cts:fuTexts:gardonyi.aLathatatlanEmber.fu2019:I.48,Ahogy ott nyugszom, látom, hogy a kertben az az idegen kövér ember sétál, a ki az úrral akkor az erkélyen beszélgetett.)
CitableNode(urn:cts:fuTexts:gardonyi.aLathatatlanEmber.fu2019:I.49,Csak egyedül sétált és gondolkozva. A ruhája tejfelszínű ünnepi tóga, nem olyan széles szegésű, mint a szenátoroké, de azért arra valló.)
CitableNode(urn:cts:fuTexts:gardonyi.aLathatatlanEmber.fu2019:I.50,Gondoltam: most már nem kelek föl. Ez nem házbeli, ez nem bánt engem.)
CitableNode(urn:cts:fuTexts:gardonyi.aLathatatlanEmber.fu2019:I.51,A kövéres úr megállt és megszólított:)
CitableNode(urn:cts:fuTexts:gardonyi.aLathatatlanEmber.fu2019:I.52,– Beteg vagy kisfiú?)
CitableNode(urn:cts:fuTexts:gardonyi.aLathatatlanEmber.fu2019:I.53,Erre a jóságos hangra megeredt a könnyem.)
CitableNode(urn:cts:fuTexts:gardonyi.aLathatatlanEmber.fu2019:I.54,– Óh uram, – feleltem bizalmasan, mintha csak apámnak szólanék – igen megvertek. És különösen a kupám fáj és a hátam is nagyon fáj.)
CitableNode(urn:cts:fuTexts:gardonyi.aLathatatlanEmber.fu2019:I.55,S leeresztettem a hátamról az ingemet. Csupa seb volt az egész testem és kék-zöld az ütésektől.)
CitableNode(urn:cts:fuTexts:gardonyi.aLathatatlanEmber.fu2019:I.56,S ahogy ő szótlanul nézett, gyermeki bőbeszédűséggel panaszkodtam:)
CitableNode(urn:cts:fuTexts:gardonyi.aLathatatlanEmber.fu2019:I.57,– Úgy bánnak velem, mint a kutyával, de még rosszabbul. Tüzet raktak a lábamra, aztán azon nevettek. Senki se büntette meg őket. Azután mikor ott feküdtem összeverten az udvaron, ők is rám estek, rugdostak, vertek: Nesze! nesze! Kell pofon? Nesze! Óh uram, meghalok én itt ebben a házban, érzem, hogy meghalok.)
CitableNode(urn:cts:fuTexts:gardonyi.aLathatatlanEmber.fu2019:I.58,Amint így eljajgatom a panaszomat, egyszer csak ott terem Maksziminosz úr és üdvözli a vendégét.)
CitableNode(urn:cts:fuTexts:gardonyi.aLathatatlanEmber.fu2019:I.59,Az kezet nyújt és így szól:)
CitableNode(urn:cts:fuTexts:gardonyi.aLathatatlanEmber.fu2019:I.60,– Nem adnád el nekem ezt a kis rabszolgát?)
CitableNode(urn:cts:fuTexts:gardonyi.aLathatatlanEmber.fu2019:I.61,– Ingyen odaadom! Szives örömest! – felelte Makziminosz. Az én házamnál már úgyis türhetetlen.)
CitableNode(urn:cts:fuTexts:gardonyi.aLathatatlanEmber.fu2019:I.62,– Ingyen nem fogadom el, – válaszolta a vendég – hanem itt egy arany, hogy színe legyen a vételnek.)
CitableNode(urn:cts:fuTexts:gardonyi.aLathatatlanEmber.fu2019:I.63,– Ahogy akarod, – felelte Maksziminosz udvariasan.)
CitableNode(urn:cts:fuTexts:gardonyi.aLathatatlanEmber.fu2019:I.64,Darabig a kertben járkáltak és beszélgettek. Azután a kövér úr kézen-fogott, és elvitt magával három-négy utczán át egy kétemeletes kis házba, a melynek az alsó fele kő, a felső fele fa, amint ebben a városban szokás építkezni.)
CitableNode(urn:cts:fuTexts:gardonyi.aLathatatlanEmber.fu2019:I.65,Ez az én megmentőm, Priszkosz rétor volt.)
CitableNode(urn:cts:fuTexts:gardonyi.aLathatatlanEmber.fu2019:I.66,Magányosan élt a ház alsó felében a könyvei és írásai között, csupán egy ősz görög asszony volt a gondozója. Az az asszony fölvitt engem a második emeletre. Ott ágyba fektetett és olajjal kent be fejemtől sarkamig.)
CitableNode(urn:cts:fuTexts:gardonyi.aLathatatlanEmber.fu2019:I.67,Mikor teljesen fölépültem, Priszkosz két öltözet ruhát csináltatott nekem. Az egyik ünnepi, gyapjuból szőtt fehér ruha volt, zöld selyemmel szegett. A másik hétköznapi ruha, közönséges vászonból való.)
CitableNode(urn:cts:fuTexts:gardonyi.aLathatatlanEmber.fu2019:I.68,Délelőtt az asszonynak segítettem a bevásárlásban, azután iskolába mentem. Délután a szebbik ruhát vettem magamra és a császári palotába mentem a gazdámmal. Többnyire papirostekercseket vittem utána a hónom alatt. De milyen büszkén vittem!)
CitableNode(urn:cts:fuTexts:gardonyi.aLathatatlanEmber.fu2019:I.69,A gazdám jó volt hozzám. Néha megsimogatott és megveregette az arczomat. Néha tréfából Zétának nevezett, aztán hogy ezt az asszony is meghallotta, ő is Zétának hítt. Utoljára rajtam maradt a Zéta név.)
CitableNode(urn:cts:fuTexts:gardonyi.aLathatatlanEmber.fu2019:I.70,Később, hogy az asszony elöregedett, az én dolgom is megszaporodott. Nekem kellett a gazdám ruháit tisztítanom, a saruit festenem, vásárolni, mécsest tölteni, söpörni, szóval az apró házi munkát végezni. De én minden dolgot szívesen, buzgón teljesítettem.)
CitableNode(urn:cts:fuTexts:gardonyi.aLathatatlanEmber.fu2019:I.71,A gazdám évről-évre jobban szeretett. A tanítóm figyelmeztette egyszer, hogy valami különösen erős a memóriám. Az uram megpróbált: elolvasott előttem hat sort Homeroszból. Elmondtam neki hiba nélkül. Magam se tudom, hogyan van, de a szavak úgy beleragadnak az elmémbe, hogy a mit figyelemmel hallok vagy olvasok, azt többé el nem felejtem. Már a harmadik esztendőmben másolásokra fogott.)
CitableNode(urn:cts:fuTexts:gardonyi.aLathatatlanEmber.fu2019:I.72,Az nagy hasznomra vált. A császári könyvtárban csupa okos ember másolt. Azok tanácscsal segítettek nekem, s a beszélgetéseikből sokat tanultam.)
CitableNode(urn:cts:fuTexts:gardonyi.aLathatatlanEmber.fu2019:I.73,Tőlök tudtam meg azt is, hogy a rabszolgának a nyolczadik évi rabsága után rendesen szabadság jár, de van olyan rabszolga is, a melyik örökre le van kötve az urához. Én nem tudtam, melyik rendbe tartozom, s nem kivántam a gazdámtól elszakadni.)
CitableNode(urn:cts:fuTexts:gardonyi.aLathatatlanEmber.fu2019:I.74,A lefolyt nyolcz év alatt igen összeszoktunk. A gazdám akkor már nemcsak a szolgálataimért szeretett, hanem azért is, mert filozófiai és történelmi témákról beszélhetett velem. Ismertem Plátót, Arisztoteleszt, Herodotoszt, Plutarchost, Szvetonioszt, a filozófusokat, grammatikusokat, kicsibe nagyjába minden tudományt ismertem. A gazdám mindig tőlem kérdezte írás közben a helyneveket, a dátumokat, az évszámokat. A császári levéltárban is én lettem lassankint az eleven kalendárium, a földrajzi szótár és a névlajstrom.)
CitableNode(urn:cts:fuTexts:gardonyi.aLathatatlanEmber.fu2019:I.75,Egy napon feltünt nekem, hogy reggel a gazdám nem szól hozzám. Én szoktam őt beretválni s én szolgáltam be a reggelijét is. Aközben mindig elmondta, mit álmodott s bár egyikünk se hitt az álmok jelentésében, mind a ketten találgattuk, hogy mit jelent?)
CitableNode(urn:cts:fuTexts:gardonyi.aLathatatlanEmber.fu2019:I.76,Hát mondom: egy kora tavaszi napon nem szól hozzám semmit. Már a reggeli tejet is betettem az asztalára, és szokás szerint megkérdeztem:)
CitableNode(urn:cts:fuTexts:gardonyi.aLathatatlanEmber.fu2019:I.77,– Hogy aludtál uram? Mit álmodtál az éjtszaka?)
CitableNode(urn:cts:fuTexts:gardonyi.aLathatatlanEmber.fu2019:I.78,De erre se felelt. Néha rámpillantott és szomorú volt a tekintete.)
CitableNode(urn:cts:fuTexts:gardonyi.aLathatatlanEmber.fu2019:I.79,Mi lelhette? – tünődtem magamban.)
CitableNode(urn:cts:fuTexts:gardonyi.aLathatatlanEmber.fu2019:I.80,Végre megszólalt:)
CitableNode(urn:cts:fuTexts:gardonyi.aLathatatlanEmber.fu2019:I.81,– Mennyi a pénzünk Zéta?)
CitableNode(urn:cts:fuTexts:gardonyi.aLathatatlanEmber.fu2019:I.82,– Mint tegnap, uram: hetvenöt szolidus és háromszázhárom szeszterczius.)
CitableNode(urn:cts:fuTexts:gardonyi.aLathatatlanEmber.fu2019:I.83,– És a vörös bőrzacskóban?)
CitableNode(urn:cts:fuTexts:gardonyi.aLathatatlanEmber.fu2019:I.84,– Kilenczvenhat szolidus, vagyis egy fontnyi aranynál valamivel több.)
CitableNode(urn:cts:fuTexts:gardonyi.aLathatatlanEmber.fu2019:I.85,Az a bőrzacskó külön fülkében állt, s egy fából faragott Jézus-fej volt az elfödője.)
CitableNode(urn:cts:fuTexts:gardonyi.aLathatatlanEmber.fu2019:I.86,Arról a zacskóról azt mondta egyszer a gazdám, hogy tartozik egy embernek, azé. A nevét nem mondta és én nem is kérdeztem. A pénzt különben mindig én tartottam számon. A kulcs is nálam volt.)
CitableNode(urn:cts:fuTexts:gardonyi.aLathatatlanEmber.fu2019:I.87,– Add ide a vörös bőrzacskót – mondotta tompa hangon. – Tégy még hozzá négy aranyat, hogy legyen száz.)
CitableNode(urn:cts:fuTexts:gardonyi.aLathatatlanEmber.fu2019:I.88,Oda tettem neki a pénzt az asztalra.)
CitableNode(urn:cts:fuTexts:gardonyi.aLathatatlanEmber.fu2019:I.89,Nyugtalanul sétált föl és alá a szobában. Én az ajtó mellett álltam és szintén nyugtalanul néztem reá.)
CitableNode(urn:cts:fuTexts:gardonyi.aLathatatlanEmber.fu2019:I.90,Egyszer aztán megáll és azt mondja:)
CitableNode(urn:cts:fuTexts:gardonyi.aLathatatlanEmber.fu2019:I.91,– Zéta fiam, tudod-e, mi nap van ma?)
CitableNode(urn:cts:fuTexts:gardonyi.aLathatatlanEmber.fu2019:I.92,– Szombat, feleltem – április 3-ika. E napon alapította Antiókia városát Szeleukusz Nikátor; e napon kezdődött Nagy Heródes fiainak az uralkodása; és e napon halt meg némelyek szerint, a mi urunk Jézus.)
CitableNode(urn:cts:fuTexts:gardonyi.aLathatatlanEmber.fu2019:I.93,– Ez igaz, – mondotta Priszkosz, újból föl és alá járva a szobában.)
CitableNode(urn:cts:fuTexts:gardonyi.aLathatatlanEmber.fu2019:I.94,Aztán megint megállt és szólott:)
CitableNode(urn:cts:fuTexts:gardonyi.aLathatatlanEmber.fu2019:I.95,– Ott van a naplóim között a 440-ik év. Törd föl a pecsétet és nyiss rá április 3-ra. Olvasd el.)
CitableNode(urn:cts:fuTexts:gardonyi.aLathatatlanEmber.fu2019:I.96,Kivettem a kis iratcsomót. Fölbontottam és olvastam:)
CitableNode(urn:cts:fuTexts:gardonyi.aLathatatlanEmber.fu2019:I.97,«Reggel a császár hivatott magához. Hosszan tanácskoztunk a margusi békekötésen. A hunok királyára ez nem kötés, csak nekünk kötés. Jaj ennek az országnak, ha az a barbár felénk fordítja a lova fejét. Délután Maksziminoszhoz mentem. Ott egy kis rabszolgát találtam. Embertelenül bántak vele. Megesett rajta a szívem. Magamhoz váltottam. A neve Teofil.»)
CitableNode(urn:cts:fuTexts:gardonyi.aLathatatlanEmber.fu2019:I.98,Elolvastam hangosan és zavarodottan néztem a gazdámra.)
CitableNode(urn:cts:fuTexts:gardonyi.aLathatatlanEmber.fu2019:I.99,– Ma nyolcz éve ennek, – szólt Priszkosz megindulástól rezgő hangon. – Szabad vagy.)
CitableNode(urn:cts:fuTexts:gardonyi.aLathatatlanEmber.fu2019:I.100,Én se szólni, se mozdulni nem birtam.)
CitableNode(urn:cts:fuTexts:gardonyi.aLathatatlanEmber.fu2019:I.101,Prikosz fölvette a bőrzacskót:)
CitableNode(urn:cts:fuTexts:gardonyi.aLathatatlanEmber.fu2019:I.102,– Ime, – mondotta – ezt neked raktam félre. Mától fogva süveget viselhetsz, házasodhatol, magad ura lehetsz, vagy beállhatsz katonának; szóval mától fogva csak annak emelsz süveget, a kinek akarsz.)
CitableNode(urn:cts:fuTexts:gardonyi.aLathatatlanEmber.fu2019:I.103,Nekem egyszerre könybe borult a szemem.)
CitableNode(urn:cts:fuTexts:gardonyi.aLathatatlanEmber.fu2019:I.104,– Oh, jó uram! – rebegtem térdre borulva. – Ne küldj el engem! Ne adj nekem pénzt! Hogyan gondolod azt, hogy nélküled éljek!)
CitableNode(urn:cts:fuTexts:gardonyi.aLathatatlanEmber.fu2019:I.105,– Kelj föl, – felelte az öreg elérzékenyülten. – Jól van no…)
CitableNode(urn:cts:fuTexts:gardonyi.aLathatatlanEmber.fu2019:I.106,Valami szépet akart mondani, azt láttam a szeméről meg az ajka mozgásáról, de utoljára is nem tudott mást mondani, csak mosolygott meghatottan és pislogva:)
CitableNode(urn:cts:fuTexts:gardonyi.aLathatatlanEmber.fu2019:I.107,– Hát ilyen bolond ember vagy te?)
CitableNode(urn:cts:fuTexts:gardonyi.aLathatatlanEmber.fu2019:I.108,Én könnyezve feleltem:)
CitableNode(urn:cts:fuTexts:gardonyi.aLathatatlanEmber.fu2019:I.109,– Neked köszönhetem, hogy kiemeltél az állati sorból; neked köszönhetem, hogy világossága van az én értelmemnek. Nem korbácscsal neveltél, hanem jó szívvel. Szép ruhába járattál, asztalodhoz ültettél. S nem te tanítottál-e arra, hogy az ember csak a a szívével érdemelheti meg az ember nevet?)
CitableNode(urn:cts:fuTexts:gardonyi.aLathatatlanEmber.fu2019:I.110,– Jó – mondotta bólogatva.)
CitableNode(urn:cts:fuTexts:gardonyi.aLathatatlanEmber.fu2019:I.111,[Illustration: Én is ott voltam a palotában, mikor a hun követek a levelet átadták.])
CitableNode(urn:cts:fuTexts:gardonyi.aLathatatlanEmber.fu2019:I.112,És egyszercsak hangot változtatva, szinte együgyű arczczal kérdezte:)
CitableNode(urn:cts:fuTexts:gardonyi.aLathatatlanEmber.fu2019:I.113,– Hát eljössz-e velem a barbárokhoz?)
CitableNode(urn:cts:fuTexts:gardonyi.aLathatatlanEmber.fu2019:I.114,– Atillához? – kérdeztem megdöbbenve.)
CitableNode(urn:cts:fuTexts:gardonyi.aLathatatlanEmber.fu2019:I.115,– Oda ám, – felelte szinte búsan Priszkosz. – Egy pár nap mulva oda kell mennünk.)
CitableNode(urn:cts:fuTexts:gardonyi.aLathatatlanEmber.fu2019:I.116,Leült és maga elé nézett.)
CitableNode(urn:cts:fuTexts:gardonyi.aLathatatlanEmber.fu2019:I.117,– Atillához? – kérdem újból.)
CitableNode(urn:cts:fuTexts:gardonyi.aLathatatlanEmber.fu2019:I.118,Mert ez az ujság fejbeütésként hatott reám. Az uramat máskor is küldözte a császár, a hova okos ember kellett, de hogyan küldheti a vadak közé?)
CitableNode(urn:cts:fuTexts:gardonyi.aLathatatlanEmber.fu2019:I.119,S ezen a viharon át, a mely agyamat megrohanta, tisztázódni kezdett előttem a helyzet. A minap hun követek jöttek a császárunkhoz, Teodoziuszhoz, nagysüvegű, aranylánczoktól zörgő barna emberek. Voltak valami öten. Az uramat minden órában hivatták az udvarhoz, vagy hozzánk szaladgáltak. Hol Krizafiosz jött, a kappanember, hol Maksziminosz, a császár tanácsosa, hol Vigilász, a császár tolmácsa. A házunk hasonlított néha a csendes őrültek házához, de a császári palota méginkább. A nagyméltóságú urak mindenütt suttogtak, s a szemükben hol aggodalom borongott, hol pedig ravaszság csillogott.)
CitableNode(urn:cts:fuTexts:gardonyi.aLathatatlanEmber.fu2019:I.120,A hun urak levelet hoztak a császárnak Atillától. A levélben Atilla azokat a szökevényeket követelte, a kik a római birodalomban lappanganak, továbbá azt követelte, hogy az Iszter (Duna) mellékén ne szántsanak, vessenek a császár népei, mert az a föld az övé és ahogyan fegyverrel szerezte, fegyverrel meg is tartja. Végül az volt a kivánsága, hogy a vásár ne az Iszter partján legyen Illiriában, hanem ötnapi járással beljebb Naiszoszban (Nisszában, Szerbia) a két birodalom határán.)
CitableNode(urn:cts:fuTexts:gardonyi.aLathatatlanEmber.fu2019:I.121,Én is ott voltam a palotában, mikor a hun követek a levelet átadták. Az uram mögött álltam és láttam az udvart sápadt szorongásban, míg Vigilász tolmács a levelet mondatról-mondatra fordította.)
CitableNode(urn:cts:fuTexts:gardonyi.aLathatatlanEmber.fu2019:I.122,A császár megkönnyebbülten lélekzett, mikor Vigilász a levél végére ért, a hol Atilla jó egészséget kivánt a császárnak.)
CitableNode(urn:cts:fuTexts:gardonyi.aLathatatlanEmber.fu2019:I.123,Némi rosszakarattal gonosz humort lehetett volna ebben gyanítani, de törődtek is ők a szófejtéssel! A fő az, hogy Atilla nem vért kiván, hanem csak aranyat.)
CitableNode(urn:cts:fuTexts:gardonyi.aLathatatlanEmber.fu2019:I.124,– Van-e még valami izenete ő felségének? – kérdezte a császár szinte alázatosan a mord hun követektől.)
CitableNode(urn:cts:fuTexts:gardonyi.aLathatatlanEmber.fu2019:I.125,– Van, – felelte Edekon, egy vállas, nyalkabajuszú ember. – Azt izeni, hogy máskor ha követeket küldesz hozzá, ne holmi egyingű fráterek legyenek azok, hanem országod főfő jelesei közül valók: szenátorok vagy legalább is konzulok.)
CitableNode(urn:cts:fuTexts:gardonyi.aLathatatlanEmber.fu2019:I.126,S a hogy a hun szólott, mintha csak ő volna a császár, Theodoziusz meg az Atilla kengyeltisztítója.)
CitableNode(urn:cts:fuTexts:gardonyi.aLathatatlanEmber.fu2019:I.127,A császár mindenre nyájasan bólintott, azután átadta a követeket Krizafiosznak, hogy addig, míg a válasz elkészül, kenje őket mézzel.)
CitableNode(urn:cts:fuTexts:gardonyi.aLathatatlanEmber.fu2019:I.128,A válasz napokig készült, s az én jó uramnak nem egy hajaszála őszült meg belé. Láttam, hogy miket ír, mert hiszen én tisztáztam neki. Ha a betűk mozogni tudnának, válaszunk betűi térden csúsznának Atilla szeme elé. Gyalázat a neved alázat! A művelt Európa hajlong a barbár Ázsia előtt!)
CitableNode(urn:cts:fuTexts:gardonyi.aLathatatlanEmber.fu2019:I.129,A császár alázatosan könyörgött Atillának, hogy ne engedje a népét becsapkodni a római birodalomba, meg hogy egy végleges békekötés végett küldje el a fővezérét.)
CitableNode(urn:cts:fuTexts:gardonyi.aLathatatlanEmber.fu2019:I.130,Mindez egy pillanat alatt átrohant az emlékezetemen, s kérdem az uramat:)
CitableNode(urn:cts:fuTexts:gardonyi.aLathatatlanEmber.fu2019:I.131,– És kivel mégy uram, ha szabad tudnom: kit küld a császár? Krizafioszt, úgy-e?)
CitableNode(urn:cts:fuTexts:gardonyi.aLathatatlanEmber.fu2019:I.132,– Nem, – felelte az uram – egy jobbképű embert: Maksziminoszt.)
CitableNode(urn:cts:fuTexts:gardonyi.aLathatatlanEmber.fu2019:I.133,Tehát az első gazdámat.)
CitableNode(urn:cts:fuTexts:gardonyi.aLathatatlanEmber.fu2019:I.134,– Követlek uram, a hova mégy, – feleltem alázatosan. Aztán talán nem is olyan fekete a hun, mint a milyennek festik!)
CitableNode(urn:cts:fuTexts:gardonyi.aLathatatlanEmber.fu2019:I.135,– Gondold meg!)
CitableNode(urn:cts:fuTexts:gardonyi.aLathatatlanEmber.fu2019:I.136,– Meggondoltam.)
CitableNode(urn:cts:fuTexts:gardonyi.aLathatatlanEmber.fu2019:I.137,– Azok az emberek vért isznak, embervért! A csatában fölhasítják az elesett ember mellét, és a fogukkal harapják ki belőle a még dobogó szivet!)
CitableNode(urn:cts:fuTexts:gardonyi.aLathatatlanEmber.fu2019:I.138,Éreztem, hogy elsápadok. A vértől mindig irtóztam, ha csak emlegették is, s abban az időben a ki rosszul aludt, hunokkal álmodott. Azonban az uramat annyira szerettem, hogy leküzdöttem a félelmemet és így feleltem neki:)
CitableNode(urn:cts:fuTexts:gardonyi.aLathatatlanEmber.fu2019:I.139,– Én a te árnyékod vagyok, jó uram: követlek az egész világon át.)
CitableNode(urn:cts:fuTexts:gardonyi.aLathatatlanEmber.fu2019:I.140,– No jó, – felelte az öreg – hát akkor csak szedd össze fiam, a miket gondolsz, hogy elvigyünk. A virágaimat add ki az asszonynak. A szobát bezárjuk. Aztán nézd: itt van tíz arany. Ezen végy mindenféle fűszert, a mit az egyiptomi kalmárok árulnak, meg egynehány krokodilusbőrt, meg piros szattyánt, rézgyűrűket, fülbevalókat, szóval mindent, a miről gondolod, hogy a vadak közt hasznunkra válik. Dehát igazán eljösz velem?)
CitableNode(urn:cts:fuTexts:gardonyi.aLathatatlanEmber.fu2019:I.141,– Oh uram, – feleltem most már a szívemnek minden melegével – el nem hagylak én téged sohasem!)
