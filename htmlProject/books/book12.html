CitableNode(urn:cts:fuTexts:gardonyi.aLathatatlanEmber.fu2019:XII.1,Az urak nem szálltak Csáthékhoz. A magunk sátorában laktunk, de a Csáthék palotája közelében.)
CitableNode(urn:cts:fuTexts:gardonyi.aLathatatlanEmber.fu2019:XII.2,Az a palota, amint említettem, szemben volt az Atilla palotájával. Csupán egy patkónyomokkal fölhányt térség széleslett a két palota között.)
CitableNode(urn:cts:fuTexts:gardonyi.aLathatatlanEmber.fu2019:XII.3,Reggel, amint felöltöztünk, az uram így szólt hozzám:)
CitableNode(urn:cts:fuTexts:gardonyi.aLathatatlanEmber.fu2019:XII.4,– Keresd elő, Zéta, a hattyúnyakú aranykancsót és az alája való tányért, továbbá a három nagy göngyöleg selymet és a majombőrt. Aztán öltözzél föl. Hints a tógámra rózsavízet. A királynéhoz megyünk.)
CitableNode(urn:cts:fuTexts:gardonyi.aLathatatlanEmber.fu2019:XII.5,Nekem csak eldobbant a szívem. Ha Rika királynéhoz megyünk… Ha ő is ott lesz… szól hozzám…)
CitableNode(urn:cts:fuTexts:gardonyi.aLathatatlanEmber.fu2019:XII.6,De hogy is mennénk máshová! Rika királyné a fő az asszonyok között. Az ő fia Csaba. Ő a feleség. A többi csak lukszus: eleven ékszerek.)
CitableNode(urn:cts:fuTexts:gardonyi.aLathatatlanEmber.fu2019:XII.7,A két úr darabig tanakodott, hogy mind a ketten fölmenjenek-e a királynéhoz, vagy csak Priszkosz? Végre abban állapodtak meg, hogy csak Priszkosz menjen föl, s kérdezze meg, hogy a római követ elmehet-e a keze megcsókolására?)
CitableNode(urn:cts:fuTexts:gardonyi.aLathatatlanEmber.fu2019:XII.8,Hát megindultunk Priszkoszszal és Rusztikioszszal. Az arany ajándékot fehér kendőbe burkoltan én vittem a vállamon, a többi ajándékot egy gyermek-rabszolga, faragott czédrusládában. Az én terhem nehéz volt. A vállamon árkot nyomott. De nem vittem volna-e el tizszer olyan nehezet is örömest, ha az én álmom kepét nappal is megláthatom!)
CitableNode(urn:cts:fuTexts:gardonyi.aLathatatlanEmber.fu2019:XII.9,Mentünk.)
CitableNode(urn:cts:fuTexts:gardonyi.aLathatatlanEmber.fu2019:XII.10,Az udvarban a főpalota előtt akkor is nyüzsgött a sok aczélban, aranyban, ezüstben ragyogó fegyveres ember, de egy csoportban sok kedvetlen és durva öltözetű embert és asszonyt is láttunk. Azok afféle köznép voltak, a minő legtöbb van Hunniában. Nyáron vászonruhában járnak, télen állatbőrben, s olyankor dohos bőrszagot árasztanak maguk körül.)
CitableNode(urn:cts:fuTexts:gardonyi.aLathatatlanEmber.fu2019:XII.11,Azok egy tarka oszlop előtt álltak. Az oszlop oldalán magasan egy rézből vert repülő sas volt látható; egyik kezében pallos, a másikban font. Az oszlop alján egy üres karos-szék.)
CitableNode(urn:cts:fuTexts:gardonyi.aLathatatlanEmber.fu2019:XII.12,Kérdéseinkre eligazítottak bennünket egy szépen faragott kis egyemeletes palota felé, a melynek külön kerítése volt. A kapuban négy tigrisbőrös őr állott mozdulatlanul. Beljebb a lépcsőn egy ősz, kövér rabszolga aludt a két térdére hajoltan. Az aztán bejelentett bennünket, s néhány percz mulva be is vezetett.)
CitableNode(urn:cts:fuTexts:gardonyi.aLathatatlanEmber.fu2019:XII.13,Amint beléptünk a terembe, különös illat csapta meg az orromat. Azt hiszem, ménta és szegfű keverék. De lehet, hogy más volt. A királyné a terem közepén ült egy alacsony kereveten. Egyszerre megismertem. Nem oly díszes öltözetben volt, mint előtte való nap, sőt azt lehet mondani, semmi királynői nem volt a ruházatában. Díszítetlen, puha, vajszínű selyemruha. A lábán ugyanolyan saru. Szürke haja csigaalakban volt a fejére tekerve, s aranytűvel megtűzve. Szép nő lehetett valamikor. Talán most is szép, mikor egészséges. De valami baja van: az arcza hervadt, s a szeme szomorú.)
CitableNode(urn:cts:fuTexts:gardonyi.aLathatatlanEmber.fu2019:XII.14,A teremben nem volt más butor, csak a kerevet, meg oldalt egy asztalka. A falak sötét meggyszinű szövettel voltak bevonva. A padozatot vastag gyapjuszőnyeg borította. A szőnyeg alatt még valami puhaság lehetett: azt hiszem, egy másik vastag pokrócz, talán kókuszrostból való. A királyné körül valami hat nő ült a szőnyegen. Mind a hatan hímeztek. A nők között ült Emőke is.)
CitableNode(urn:cts:fuTexts:gardonyi.aLathatatlanEmber.fu2019:XII.15,Hogy az én gazdám miket beszélt, azt azon a napon nem tudtam fölírni.)
CitableNode(urn:cts:fuTexts:gardonyi.aLathatatlanEmber.fu2019:XII.16,Az én szemem Emőkén állott. Ő is egyszerű fehér ruhába volt öltözködve, s a lábán sáfrányszínű saru sárgállott, de a haja le volt eresztve angyalosan, s az arcza piros volt, mint a vadrózsa virága.)
CitableNode(urn:cts:fuTexts:gardonyi.aLathatatlanEmber.fu2019:XII.17,Az ölében kétaraszos rámát tartott és színes selyemfonalakat meg aranyszálakat huzkodott bele. Valamennyien egyforma figurákat csináltak: vérszínű kettős tulipánt. A tulipán szélét aranynyal varrták ki.)
CitableNode(urn:cts:fuTexts:gardonyi.aLathatatlanEmber.fu2019:XII.18,Hogy mink beléptünk, a szemök ránk fordult. Valamennyien az ajándékot nézték. Különösen a heliantusz-czifrázatokat, a melyek a kancsót diszitették.)
CitableNode(urn:cts:fuTexts:gardonyi.aLathatatlanEmber.fu2019:XII.19,Az egyik leány mindjárt vásznat vett elő és vörös krétával rajzolni próbálta.)
CitableNode(urn:cts:fuTexts:gardonyi.aLathatatlanEmber.fu2019:XII.20,Emőke odahajolt. Én is kiváncsian lestem a rajzot. Nem a rajz érdekelt, hanem hogy Emőke mit néz?)
CitableNode(urn:cts:fuTexts:gardonyi.aLathatatlanEmber.fu2019:XII.21,Hát a közepét csak meg tudta rajzolni, de már a szirmokat egyenkint rajzolta. Az egyik félkör elnagyobbodott.)
CitableNode(urn:cts:fuTexts:gardonyi.aLathatatlanEmber.fu2019:XII.22,[Illustration: Csakhamar előtünt a napraforgó alakú virág.])
CitableNode(urn:cts:fuTexts:gardonyi.aLathatatlanEmber.fu2019:XII.23,A leányok nevettek. A királyné is odanézett és elmosolyodva szólott:)
CitableNode(urn:cts:fuTexts:gardonyi.aLathatatlanEmber.fu2019:XII.24,– Szép lenne pedig: a közepét gesztenyeszínre, a leveleit kénszín-sárgára. De ki rajzolja le?)
CitableNode(urn:cts:fuTexts:gardonyi.aLathatatlanEmber.fu2019:XII.25,Láng futott át rajtam.)
CitableNode(urn:cts:fuTexts:gardonyi.aLathatatlanEmber.fu2019:XII.26,– Ha megengedi felséged, – hebegtem.)
CitableNode(urn:cts:fuTexts:gardonyi.aLathatatlanEmber.fu2019:XII.27,Priszkosz megdöbbenve nézett reám erre az illetlen megszólalásra. De a nők nem botránkoztak meg. A következő perczben már a kezemben volt egy üres hímző-vászon és a vörös kréta. Letérdeltem a szőnyegre és reszkető kézzel pontoztam ki két kört.)
CitableNode(urn:cts:fuTexts:gardonyi.aLathatatlanEmber.fu2019:XII.28,De a kézreszketésem csakhamar elmult. Az a gondolat, hogy Emőke néz és hogy én neki a tudásomból mutathatok valamit, – csodásan-ügyessé tett.)
CitableNode(urn:cts:fuTexts:gardonyi.aLathatatlanEmber.fu2019:XII.29,Csakhamar előtünt a napraforgó alakú virág és a nők tapsoltak.)
CitableNode(urn:cts:fuTexts:gardonyi.aLathatatlanEmber.fu2019:XII.30,– Mily ügyes vagy fiú! – szólott a királyné.)
CitableNode(urn:cts:fuTexts:gardonyi.aLathatatlanEmber.fu2019:XII.31,És Priszkosznak is tolmácsoltatta:)
CitableNode(urn:cts:fuTexts:gardonyi.aLathatatlanEmber.fu2019:XII.32,– Irigylem tőled ezt a rabszolgát!)
CitableNode(urn:cts:fuTexts:gardonyi.aLathatatlanEmber.fu2019:XII.33,A vér újra elfutotta az arczomat. Az uramra néztem. Vártam tőle, hogy megigazítja a királynét a tévedésben. Büszke lettem volna, ha azt mondja, hogy: Ez nem rabszolga asszonyom, ez szabad ember.)
CitableNode(urn:cts:fuTexts:gardonyi.aLathatatlanEmber.fu2019:XII.34,Az uram azonban így felelt:)
CitableNode(urn:cts:fuTexts:gardonyi.aLathatatlanEmber.fu2019:XII.35,– Öröm volna nekem, ha felségednek ajándékozhatnám, de ő kicsi korától fogva mellettem nőtt föl, s engem el nem hagy holtomig. Ha azonban kívánja felséged, hogy rajzoljon, méltóztassék rendelkezni vele.)
CitableNode(urn:cts:fuTexts:gardonyi.aLathatatlanEmber.fu2019:XII.36,– Hát mást is tudsz? – kérdezte a királyné hozzám fordulva.)
CitableNode(urn:cts:fuTexts:gardonyi.aLathatatlanEmber.fu2019:XII.37,– Ezerfélét, – feleltem az örömtől szédülve.)
CitableNode(urn:cts:fuTexts:gardonyi.aLathatatlanEmber.fu2019:XII.38,Láttam, hogy Emőke csodálkozva néz rám, s életemben először éreztem, hogy nem cserélnék sok gazdag emberrel.)
CitableNode(urn:cts:fuTexts:gardonyi.aLathatatlanEmber.fu2019:XII.39,– Hát jó, – szólt a királyné, – egy órára megfosztom az uradat a szolgálatodtól.)
CitableNode(urn:cts:fuTexts:gardonyi.aLathatatlanEmber.fu2019:XII.40,Priszkosz meghajolt és távozott. Én ott-maradtam térdeimen a nők között.)
CitableNode(urn:cts:fuTexts:gardonyi.aLathatatlanEmber.fu2019:XII.41,Sohase rajzoltam asszonyi munkákat, csak betűt a császári könyvtárban, meg otthon is.)
CitableNode(urn:cts:fuTexts:gardonyi.aLathatatlanEmber.fu2019:XII.42,Mikor a mi íróink könyvet másolnak, az első betű mindig kép. Többnyire virág. Az író megrajzolja először ónnal, azután kifesti festékkel a képzelődése szerint.)
CitableNode(urn:cts:fuTexts:gardonyi.aLathatatlanEmber.fu2019:XII.43,Micsoda semmiségek a hun rajzok azokhoz képest, a miket én tudok!)
CitableNode(urn:cts:fuTexts:gardonyi.aLathatatlanEmber.fu2019:XII.44,– Megengedi felség, hogy egy hajnalkát rajzoljak?)
CitableNode(urn:cts:fuTexts:gardonyi.aLathatatlanEmber.fu2019:XII.45,– Rajzolj mindent, a mit tudsz.)
CitableNode(urn:cts:fuTexts:gardonyi.aLathatatlanEmber.fu2019:XII.46,Hát én rajzoltam egy körbehajló hajnalkát. Volt rajta négy virág. Kettő teljesen nyilt tölcsér, kettő most-csavarodó bimbó. A szívalakú levelek az ág vége felé kisebbedtek.)
CitableNode(urn:cts:fuTexts:gardonyi.aLathatatlanEmber.fu2019:XII.47,– Gyönyörű! – mondották mindnyájan.)
CitableNode(urn:cts:fuTexts:gardonyi.aLathatatlanEmber.fu2019:XII.48,– Ilyen szépet is lehet rajzolni!)
CitableNode(urn:cts:fuTexts:gardonyi.aLathatatlanEmber.fu2019:XII.49,És körülcsicseregtek dicséretekkel.)
CitableNode(urn:cts:fuTexts:gardonyi.aLathatatlanEmber.fu2019:XII.50,De a dicséretek között én csak az Emőke szavát hallottam: Szép.)
CitableNode(urn:cts:fuTexts:gardonyi.aLathatatlanEmber.fu2019:XII.51,Ez az egy szó úgy muzsikált aznap a lelkemben, mint a méh a virág fölött.)
CitableNode(urn:cts:fuTexts:gardonyi.aLathatatlanEmber.fu2019:XII.52,– Felség, – mondottam alázatosan, – ezt a virágot lilaszínű selyemczérnával kellene kivarrni. A leveleket zölddel.)
CitableNode(urn:cts:fuTexts:gardonyi.aLathatatlanEmber.fu2019:XII.53,– A levelek helyett is virágot írj, – szólt a királyné.)
CitableNode(urn:cts:fuTexts:gardonyi.aLathatatlanEmber.fu2019:XII.54,Csodálkoztam a kivánságán. Később láttam, hogy a hunok a diszítményekben csak a virágot szeretik, és legföljebb két levelet eresztenek a virág mellé; néha csak egyet; néha egyet se. Hun ízlés.)
CitableNode(urn:cts:fuTexts:gardonyi.aLathatatlanEmber.fu2019:XII.55,Átigazítottam a rajzot. Olyan virágokat is rajzoltam, a melyek vagy oldalt, vagy háttal vannak a nézőnek. A legalsó virágot hervadtnak rajzoltam.)
CitableNode(urn:cts:fuTexts:gardonyi.aLathatatlanEmber.fu2019:XII.56,Ismét elvették és a királyné köré ülve és térdelve csodálták mindnyájan. Csak Emőke állott. Egy leánynak a vállára támaszkodott, s előre hajolva nézte a rajzomat.)
CitableNode(urn:cts:fuTexts:gardonyi.aLathatatlanEmber.fu2019:XII.57,Akkor, hogy senkise figyelt reám, őt néztem. Faltam a szememmel. Könnyű fehér ruhában volt. A nyakán nefelejcsszín kis selyemkendő. Arczának őszi-baraczkos bársonyát az a kendő bűvössé tette. A füle piros volt, mint a rózsa; az orrocskája fehér és egyenes, mint a márványból faragott istenasszonyoké. És csak akkor láttam, hogy egy pirinkó kis lencse van az orra baloldalán. De mennyire illett neki!)
CitableNode(urn:cts:fuTexts:gardonyi.aLathatatlanEmber.fu2019:XII.58,A kis lencse!)
CitableNode(urn:cts:fuTexts:gardonyi.aLathatatlanEmber.fu2019:XII.59,Ézsau egy tál lencséért odaadta a vagyonát. Én azért az egy szem lencséért odavetettem az életemet a halálnak.)
CitableNode(urn:cts:fuTexts:gardonyi.aLathatatlanEmber.fu2019:XII.60,Emőke rámnézett. Egy perczig mintha vizsgált volna. Azután megszólalt:)
CitableNode(urn:cts:fuTexts:gardonyi.aLathatatlanEmber.fu2019:XII.61,– Mért írtál hervadt virágot? A hervadt virág szomorú.)
CitableNode(urn:cts:fuTexts:gardonyi.aLathatatlanEmber.fu2019:XII.62,Rám sütött a lelke a szeméből és én alíg birtam válaszolni:)
CitableNode(urn:cts:fuTexts:gardonyi.aLathatatlanEmber.fu2019:XII.63,– Van olyan virág, kisasszony, a melyik hervadtnak látszik, de harmat száll reá és reggel napfény, s akkor a virág ujra él.)
CitableNode(urn:cts:fuTexts:gardonyi.aLathatatlanEmber.fu2019:XII.64,Gondolkozón nézett reám, aztán elmosolyodott:)
CitableNode(urn:cts:fuTexts:gardonyi.aLathatatlanEmber.fu2019:XII.65,– Hát rajzold át élőnek.)
CitableNode(urn:cts:fuTexts:gardonyi.aLathatatlanEmber.fu2019:XII.66,A királynénak egy kosár cseresnyét hoztak be. Markolt belőle és odakinálta a leányoknak is.)
CitableNode(urn:cts:fuTexts:gardonyi.aLathatatlanEmber.fu2019:XII.67,Én akkor végeztem el a rajzot.)
CitableNode(urn:cts:fuTexts:gardonyi.aLathatatlanEmber.fu2019:XII.68,– Most már elég lesz fiam, – mondotta a királyné. – Holnap gyere el megint, ilyentájban. Kérd meg a gazdádat, hogy bocsásson el.)
CitableNode(urn:cts:fuTexts:gardonyi.aLathatatlanEmber.fu2019:XII.69,Azzal belemarkolt a kosárba.)
CitableNode(urn:cts:fuTexts:gardonyi.aLathatatlanEmber.fu2019:XII.70,– Tartsd a tenyeredet.)
CitableNode(urn:cts:fuTexts:gardonyi.aLathatatlanEmber.fu2019:XII.71,Mindenkor örömmel fogadtam volna el a cseresnyét, de abban a perczben úgy éreztem, mintha megalázna.)
CitableNode(urn:cts:fuTexts:gardonyi.aLathatatlanEmber.fu2019:XII.72,Mégis el kellett fogadnom.)
CitableNode(urn:cts:fuTexts:gardonyi.aLathatatlanEmber.fu2019:XII.73,Szinte örültem, hogy elbocsát. Szégyeltem volna enni Emőke előtt.)
CitableNode(urn:cts:fuTexts:gardonyi.aLathatatlanEmber.fu2019:XII.74,Ahogy kilépek, látom, hogy a királyi udvarban ott van még a sok különféle népség, de olyan nagy csendességben, hogy magam is figyelve nézek arra, a merre a többi.)
CitableNode(urn:cts:fuTexts:gardonyi.aLathatatlanEmber.fu2019:XII.75,Hát látom, hogy Atilla ott ül a réz-sasos oszlop alatt, s oda csoportosul mindenki.)
CitableNode(urn:cts:fuTexts:gardonyi.aLathatatlanEmber.fu2019:XII.76,A gazdám is ott ágaskodik a csoport mögött. Mellette egyfelől Rusztikiosz, másfelől Szabad-Görög. Előttük a római követek.)
CitableNode(urn:cts:fuTexts:gardonyi.aLathatatlanEmber.fu2019:XII.77,Priszkoszhoz megyek és kérdem halkan:)
CitableNode(urn:cts:fuTexts:gardonyi.aLathatatlanEmber.fu2019:XII.78,– Mi történik?)
CitableNode(urn:cts:fuTexts:gardonyi.aLathatatlanEmber.fu2019:XII.79,– Ezek panaszosok, – feleli Rusztikiosz. – A király itélkezik.)
CitableNode(urn:cts:fuTexts:gardonyi.aLathatatlanEmber.fu2019:XII.80,Volt abban a képben valami ó-kori. Ahogy a nép feje ott ül egy paraszti székben. Fenséges nyugalmu barna ember. Előtte két öreg és két ifjú. Azok a panaszosok. Egyik a süvegével gesztikulálva beszél. A földön valami ötven vén ember ül vagy guggol, hátrább meg a kiváncsiak állanak. De mind hajadonfővel, csupán a király fején van… felgyűrt karimájú sastollas posztó-süveg.)
CitableNode(urn:cts:fuTexts:gardonyi.aLathatatlanEmber.fu2019:XII.81,– Mert az itt a szokás, – magyarázta Szabad-Görög, – hogy a nép családokra van tagolva, s ha valami baj van, akkor a család feje itél: az apa vagy az öregapa. Ha pedig két család különbözik össze, akkor a szomszéd családokból választanak az öregek mellé biróságot. Ha azok se tudnak itélni, vagy ha az itélet nem tetszik, a király elé viszik. Béke idején minden délelőtt biráskodik. Neki nem kell tanácsos. Meghallgatja szótlanul az összes feleket, s mikor az utolsó szó is elhangzott, kimondja az itéletet. Most is nagy pör van. Az egyik fiatal hun valami leányrabot hozott a kazár földről; itthon meg elcserélte egy lóért, meg tíz aranyért. Hanem a leányrab másnap reggel meghalt; a hun meg most visszaköveteli a lovát, hogy azt mondja, a rableány beteg volt.)
CitableNode(urn:cts:fuTexts:gardonyi.aLathatatlanEmber.fu2019:XII.82,Odahallatszott hozzánk az öreg családfő beszéde:)
CitableNode(urn:cts:fuTexts:gardonyi.aLathatatlanEmber.fu2019:XII.83,– Uram király, a leány olyan színű volt, mint a tészta. Mingyárt mondtam a fiamnak, hogy mondok: Hallod-e, hogy semmi jót se nézek ki ebből a rableányból: bolond voltál, hogy odaadtad érte azt a jó paripát. Így szidtam-kárpáltam, uram, még azt is mondtam neki, hogy: – követem alásan, – mi a fészkes fenének veszel te pénzen leányt, mikor ingyen is kapsz.)
CitableNode(urn:cts:fuTexts:gardonyi.aLathatatlanEmber.fu2019:XII.84,– Elég, – mondotta a király.)
CitableNode(urn:cts:fuTexts:gardonyi.aLathatatlanEmber.fu2019:XII.85,Erre elcsöndesültek.)
CitableNode(urn:cts:fuTexts:gardonyi.aLathatatlanEmber.fu2019:XII.86,És ismét megszólalt:)
CitableNode(urn:cts:fuTexts:gardonyi.aLathatatlanEmber.fu2019:XII.87,– Sólyom. Mikor a lovadat, pénzedet odakináltad a leányért, láttad-e, hogy beteg színű?)
CitableNode(urn:cts:fuTexts:gardonyi.aLathatatlanEmber.fu2019:XII.88,A hosszúnyakú legény habozva felelt:)
CitableNode(urn:cts:fuTexts:gardonyi.aLathatatlanEmber.fu2019:XII.89,– Látni láttam vóna, de azt bezony nem láttam, hogy halálos nyavalya lakozik benne.)
CitableNode(urn:cts:fuTexts:gardonyi.aLathatatlanEmber.fu2019:XII.90,– Hát ki látta azt? Szóljon az, a ki látta, hogy a leányban halálos nyavalya lakozik.)
CitableNode(urn:cts:fuTexts:gardonyi.aLathatatlanEmber.fu2019:XII.91,A sokaság hallgatott.)
CitableNode(urn:cts:fuTexts:gardonyi.aLathatatlanEmber.fu2019:XII.92,– Senkise látta. Bajos is azt látni. Tehát Apró vitéz megtartja a lovat, mert az őt illeti, de visszaadja a tíz aranyat, mert a leány beteg volt és illő, hogy Sólyomnak a kárából valami megtérüljön.)
CitableNode(urn:cts:fuTexts:gardonyi.aLathatatlanEmber.fu2019:XII.93,A felek szótlanul elmentek. A földön ülők közül fölkeltek valami hatan. A legöregebb előállt. Köhécselt. Egyet törült a bajuszán:)
CitableNode(urn:cts:fuTexts:gardonyi.aLathatatlanEmber.fu2019:XII.94,– Én uram szűcs vagyok, az apám is az volt, az öregapám is, és ez az ember vadmacskabőrt vett tőlem, de azt mondja, nem vadmacska, hanem csak festett nyúl.)
CitableNode(urn:cts:fuTexts:gardonyi.aLathatatlanEmber.fu2019:XII.95,Az már más ügy volt. Otthagytuk a törvénykezést. Az udvar kapujában láttuk Apró vitézt meg Sólyom vitézt. Apró vitéz Sólyom vitéznek ott olvasta a a markába az aranyakat.)
