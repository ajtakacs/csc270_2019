CitableNode(urn:cts:fuTexts:gardonyi.aLathatatlanEmber.fu2019:XLIII.1,Atilla sátora nyugatnak állott, hát a többi is arra fordította a sátorát. De lám Aéciusz nem oda vezette a hadát, a hova vártuk, hanem keletnek. A Vezle-patak, a mely eddig mögöttünk folyt, most a két had közé került.)
CitableNode(urn:cts:fuTexts:gardonyi.aLathatatlanEmber.fu2019:XLIII.2,Ez érthetetlennek látszott.)
CitableNode(urn:cts:fuTexts:gardonyi.aLathatatlanEmber.fu2019:XLIII.3,Atilla hátrahagyta az Ob folyónál Ardarikot, hogy a gyülekező hadakat fedezze s hogy a római had fölvonulása elibénk történjék: legyen szemben a reggeli nappal az ellenség.)
CitableNode(urn:cts:fuTexts:gardonyi.aLathatatlanEmber.fu2019:XLIII.4,A magyarázat aztán az első római lovasok megjelenésével egyidőben érkezett: Aéciusz megrohanta a gepidákat s áttörte a vonalat kelet felé. Tizenötezer ember maradt a csatatéren.)
CitableNode(urn:cts:fuTexts:gardonyi.aLathatatlanEmber.fu2019:XLIII.5,A harczot küzdött gepidákat beküldötte Atilla Katalaunum falai közé.)
CitableNode(urn:cts:fuTexts:gardonyi.aLathatatlanEmber.fu2019:XLIII.6,Akkor, hogy arra kellett fordulnunk, amerre addig háttal állottunk, föltünt nekem egy halom a mezőn, jó futamatnyira tőlünk. Az a halom közénk fog kerülni. De mikorra én erre gondoltam, már a mi seregünknek négy csapatja repült oda. Atilla parancsa volt. Ugyanakkor a római hadból is kivált egy sebesen száguldó lovas csapat s láthatóképpen nagyobb, mint a miénk. Nagy ropogással csaptak össze. A mieinket visszanyomták.)
CitableNode(urn:cts:fuTexts:gardonyi.aLathatatlanEmber.fu2019:XLIII.7,– Rossz jel, – mormogta mellettem Bial táltos.)
CitableNode(urn:cts:fuTexts:gardonyi.aLathatatlanEmber.fu2019:XLIII.8,– Miért volna rossz jel, – feleltem kedvetlenül. – Ha mink előbb megyünk és nagyobb lovassággal, a miénk a domb.)
CitableNode(urn:cts:fuTexts:gardonyi.aLathatatlanEmber.fu2019:XLIII.9,– Éppen ez a rossz jel, – morogta a táltos, – hogy nem mentünk előbb és nem nagyobb lovassággal.)
CitableNode(urn:cts:fuTexts:gardonyi.aLathatatlanEmber.fu2019:XLIII.10,A táltosok átváltoztak, mióta velünk járnak. A pestistől való félelem volt-e az oka, vagy hogy mindig imádkoztak, nem tudom, de mind elkomorodott. Fekete ruhájokban olyanok voltak, mintha gyászolnának.)
CitableNode(urn:cts:fuTexts:gardonyi.aLathatatlanEmber.fu2019:XLIII.11,– Attól tartok, – szóltam boszusan, – hogy ti, babonás papok, elkedvetlenítitek a harczosokat. Bocsáss meg, hogy így beszélek veled, de ez nem okosság.)
CitableNode(urn:cts:fuTexts:gardonyi.aLathatatlanEmber.fu2019:XLIII.12,– Mi a babona? – felelte vállat vonva. – Te keresztény vagy: neked babona a mi hitünk. Mi hun vallásúak vagyunk: nekünk babona a ti hitetek.)
CitableNode(urn:cts:fuTexts:gardonyi.aLathatatlanEmber.fu2019:XLIII.13,– Az Isten egy, – folytattam a beszédet. – Hun Isten nincsen, latin Isten sincsen, görög Isten sincsen. Az Isten, Isten. Közös ura minden népnek. És az Isten nem ül lóra és nem harczol dombokért se velünk, se ellenünk.)
CitableNode(urn:cts:fuTexts:gardonyi.aLathatatlanEmber.fu2019:XLIII.14,– Tudatlan rab, – szólt a pap megvetőn. – Én veled nem disputálok.)
CitableNode(urn:cts:fuTexts:gardonyi.aLathatatlanEmber.fu2019:XLIII.15,– Mert félsz.)
CitableNode(urn:cts:fuTexts:gardonyi.aLathatatlanEmber.fu2019:XLIII.16,– Tőled?)
CitableNode(urn:cts:fuTexts:gardonyi.aLathatatlanEmber.fu2019:XLIII.17,– A szavaimtól, az igazságtól.)
CitableNode(urn:cts:fuTexts:gardonyi.aLathatatlanEmber.fu2019:XLIII.18,Egy perczig feketén nézett reám.)
CitableNode(urn:cts:fuTexts:gardonyi.aLathatatlanEmber.fu2019:XLIII.19,A gazdám szekerén állottunk, a mely egyúttal sátoralapul szolgált. Halkan felelt:)
CitableNode(urn:cts:fuTexts:gardonyi.aLathatatlanEmber.fu2019:XLIII.20,– És ha én megbizonyítom neked, hogy az Isten hun…)
CitableNode(urn:cts:fuTexts:gardonyi.aLathatatlanEmber.fu2019:XLIII.21,– Azt ugyan meg nem bizonyítod.)
CitableNode(urn:cts:fuTexts:gardonyi.aLathatatlanEmber.fu2019:XLIII.22,– Nem bizonyítom-e azzal, ha megmondom előre, a mi történik?)
CitableNode(urn:cts:fuTexts:gardonyi.aLathatatlanEmber.fu2019:XLIII.23,– Az csak koholás.)
CitableNode(urn:cts:fuTexts:gardonyi.aLathatatlanEmber.fu2019:XLIII.24,– De ha megbizonyodik.)
CitableNode(urn:cts:fuTexts:gardonyi.aLathatatlanEmber.fu2019:XLIII.25,– A fejemet neked ajándékozom.)
CitableNode(urn:cts:fuTexts:gardonyi.aLathatatlanEmber.fu2019:XLIII.26,– Köszönöm. Nem szoktam ilyen értéktelen ajándékokat elfogadni.)
CitableNode(urn:cts:fuTexts:gardonyi.aLathatatlanEmber.fu2019:XLIII.27,– Nekem nem értéktelen.)
CitableNode(urn:cts:fuTexts:gardonyi.aLathatatlanEmber.fu2019:XLIII.28,– Add kezedet, hogy nem mondod ki, a mit közlök.)
CitableNode(urn:cts:fuTexts:gardonyi.aLathatatlanEmber.fu2019:XLIII.29,– Itt van. De ha nem teljesedik?)
CitableNode(urn:cts:fuTexts:gardonyi.aLathatatlanEmber.fu2019:XLIII.30,– Raboddá tehetsz. Megkeresztelhetsz. Eladhatsz. Mindent tehetsz velem.)
CitableNode(urn:cts:fuTexts:gardonyi.aLathatatlanEmber.fu2019:XLIII.31,– Hallgatlak.)
CitableNode(urn:cts:fuTexts:gardonyi.aLathatatlanEmber.fu2019:XLIII.32,– Hát tudd meg, hogy a jelek ma mit mutattak: Atilla elveszti a csatát.)
CitableNode(urn:cts:fuTexts:gardonyi.aLathatatlanEmber.fu2019:XLIII.33,Ezt olyan meggyőződéssel mondta, hogy a hideg végigfutott rajtam.)
CitableNode(urn:cts:fuTexts:gardonyi.aLathatatlanEmber.fu2019:XLIII.34,– Nem lehet, – feleltem. – A népet igaz, hogy dögvész tizedeli, de még mindig óriás sokaság arra, hogy bármily hadsereget megtörjön. Atilla sohase vesztett még csatát. Az Isten kardját nem ti adtátok-e neki?)
CitableNode(urn:cts:fuTexts:gardonyi.aLathatatlanEmber.fu2019:XLIII.35,Leült a szekér kerekére és mozdulatlan elmélyedéssel nézett maga elé.)
