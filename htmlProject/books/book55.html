CitableNode(urn:cts:fuTexts:gardonyi.aLathatatlanEmber.fu2019:LV.1,Tavaszszal, amint elment a hó, a pestis újra megjelent a városban. Eleinte öt-tiz halott naponkint, később húsz-harmincz.)
CitableNode(urn:cts:fuTexts:gardonyi.aLathatatlanEmber.fu2019:LV.2,A püspök husvét napján fölszentelt engem papnak, hogy legyen, a ki segítsen gyóntatni, temetni.)
CitableNode(urn:cts:fuTexts:gardonyi.aLathatatlanEmber.fu2019:LV.3,Én belenyugodtam, hogy pap leszek. Emőke a régi édessége, tündérképe maradt a lelkemnek, de mit használ, ha visszatérek is, – gondoltam – én a csatában vitézül harczoltam, de fejet nem vittem a táborba a rovók elé. Hát ha lesz is tanum rá, hogy gyáván nem viseltem magamat, Csáth legföljebb fölszabadít a rabságból, de se vagyont nem kapok, se méltóságot olyat, hogy Emőkét megkérhetném. Ott hányt-vetett ember vagyok, itt a kezemet csókolják, úrnak neveznek, csöndes, nyugalmas az életem s remélhetem, hogy hamar püspök leszek, mert hiszen ezen a vidéken nálamnál képzettebb ember nem akad.)
CitableNode(urn:cts:fuTexts:gardonyi.aLathatatlanEmber.fu2019:LV.4,Hanem a pestis! Át kell rajta jutni.)
CitableNode(urn:cts:fuTexts:gardonyi.aLathatatlanEmber.fu2019:LV.5,Mikor már húsznál többen haltak naponkint, nem adtuk föl többé az utolsó kenetet, nem győztük. A paptársaink részint meghaltak, részint a hegyek közé vonult lakossághoz mentek. Mert valami ezren ott maradtak a hegyek között, a hova Atilla elől menekültek s nem mertek hazatérni. Utoljára csak hárman maradtunk. A püspök már szakácsot és cselédeket tartott, hogy a házzal ne legyen dolgunk, de még úgy se győztük.)
CitableNode(urn:cts:fuTexts:gardonyi.aLathatatlanEmber.fu2019:LV.6,Májusban már ötven-hatvan-hetven halottunk volt. naponkint. A csatatér halottai megmérgezték a levegőt s a haldoklók lehelete megmérgezte a fönnjárókat. Volt olyan ház, hogy az egész család kipusztult belőle. Volt olyan utcza, hogy nem maradt benne két lakó.)
CitableNode(urn:cts:fuTexts:gardonyi.aLathatatlanEmber.fu2019:LV.7,De juniusban mégis csökkent valamit a halál ereje: szépen szállottunk visszafelé.)
CitableNode(urn:cts:fuTexts:gardonyi.aLathatatlanEmber.fu2019:LV.8,Már csak ketten voltunk az öreg pappal, a jó zsoltárost is elvitte a csoma. A halottakat a templom elé hordták. Ott adtuk föl a generális bűnfeloldozást s onnan temettünk minden második órában.)
CitableNode(urn:cts:fuTexts:gardonyi.aLathatatlanEmber.fu2019:LV.9,Egy juliusi napon gazdag polgár halt meg. A püspök örömmel ujságolta, hogy a polgár reám hagyta minden vagyonát.)
CitableNode(urn:cts:fuTexts:gardonyi.aLathatatlanEmber.fu2019:LV.10,– Áldassék az Úr neve, – mondotta az öreg – mennyi jót teszel te ebből!)
CitableNode(urn:cts:fuTexts:gardonyi.aLathatatlanEmber.fu2019:LV.11,Másnap megnéztük a hagyatékot: egy szép emeletes ház, három paripa, tömérdek kép, szép fegyverek, bútorok és hétszáztiz arany.)
CitableNode(urn:cts:fuTexts:gardonyi.aLathatatlanEmber.fu2019:LV.12,A pénzt átadtam a püspöknek, hogy tegye el a szegények ládájába; a házat és benne levő holmit meg átadtam a város birójának, hogy veresse dobra, ha majd a pestis megszünik.)
CitableNode(urn:cts:fuTexts:gardonyi.aLathatatlanEmber.fu2019:LV.13,Hanem mikor a három paripát megnéztük, nekem csak megdobbant a szivem. Sok ideig nem tudtam szóhoz jutni.)
CitableNode(urn:cts:fuTexts:gardonyi.aLathatatlanEmber.fu2019:LV.14,Aznap este, mikor a püspök elaludt, kimentem a házból. Mentem egyenesen a város birójához és megzörgettem az ablakát:)
CitableNode(urn:cts:fuTexts:gardonyi.aLathatatlanEmber.fu2019:LV.15,– Kelj föl uram, és hozd az én házamnak a kulcsát.)
CitableNode(urn:cts:fuTexts:gardonyi.aLathatatlanEmber.fu2019:LV.16,Kijött félig öltözetlenül, ijedten:)
CitableNode(urn:cts:fuTexts:gardonyi.aLathatatlanEmber.fu2019:LV.17,– Mi történt?)
CitableNode(urn:cts:fuTexts:gardonyi.aLathatatlanEmber.fu2019:LV.18,– Még az éjjel Párisba kell mennem. Az öreg papokat kért és nem adtak. Néhány noviciust hozok. Holnap délutánra itt leszek.)
CitableNode(urn:cts:fuTexts:gardonyi.aLathatatlanEmber.fu2019:LV.19,Bementem a szobába és magamhoz vettem a fegyverek közül egy kardot, lándzsát és egy íjjat. A nyakamba tarsolyt akasztottam. A ruhámat kicseréltem egy bársonyból való meggyszínű ruhával, a sarumat térdig szíjjazható ünnepi saruval. A sarun aranysarkantyú volt. Rajta hagytam. Sarkantyú nélkül nem lehet lovagolni.)
CitableNode(urn:cts:fuTexts:gardonyi.aLathatatlanEmber.fu2019:LV.20,A biró nem csodálkozott az öltözetemen: a vidék tele volt farkassal.)
CitableNode(urn:cts:fuTexts:gardonyi.aLathatatlanEmber.fu2019:LV.21,Kiválasztottam a legjobb paripát és czo föl sárga! köd előttem, köd utánam!)
