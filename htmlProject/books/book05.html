CitableNode(urn:cts:fuTexts:gardonyi.aLathatatlanEmber.fu2019:V.1,Déltájban az urak hazatértek. Utánok öt hun is jött. Az egyik borjut hozott, a másik liszteszsákot, a harmadik két nyulat.)
CitableNode(urn:cts:fuTexts:gardonyi.aLathatatlanEmber.fu2019:V.2,Az urak vidámak voltak.)
CitableNode(urn:cts:fuTexts:gardonyi.aLathatatlanEmber.fu2019:V.3,– Zéta, – mondja az uram, mikor a virággal eléje mentem – téged fölmentelek az ebédkészítéstől. Eredj és szedj még gyöngyvirágot, sokat. Elviszed délután a királynénak.)
CitableNode(urn:cts:fuTexts:gardonyi.aLathatatlanEmber.fu2019:V.4,Hát én alig egy óra alatt szedtem egy nagy kosár gyöngyvirágot. Szedtem közéje ibolyát is és néhány szép páfrányt és fűszálat, s magam mulattából már a kosárban úgy rendeztem, hogy a kosár olyanná vált, mint egy malomkerék nagyságú menyasszonyi csokor.)
CitableNode(urn:cts:fuTexts:gardonyi.aLathatatlanEmber.fu2019:V.5,– Ejnye de szép! – mondotta az uram. – Ezt így, ezenmód kell elvinned. Csak még egynéhány marok füvet szedj, hogy a kosár szélén lelógjon és semmise lássék a kosárból.)
CitableNode(urn:cts:fuTexts:gardonyi.aLathatatlanEmber.fu2019:V.6,Mikor elkészülök, teszem a kosarat a fejemre.)
CitableNode(urn:cts:fuTexts:gardonyi.aLathatatlanEmber.fu2019:V.7,– Vigye el tán Nigró, – mondja Maksziminosz.)
CitableNode(urn:cts:fuTexts:gardonyi.aLathatatlanEmber.fu2019:V.8,Éreztem, hogy elsápadok.)
CitableNode(urn:cts:fuTexts:gardonyi.aLathatatlanEmber.fu2019:V.9,– Uram, – rebegtem alázatosan – én szedtem a virágot, hadd vigyem el én.)
CitableNode(urn:cts:fuTexts:gardonyi.aLathatatlanEmber.fu2019:V.10,Nem tudom, hogy mért nem ütöttek meg azért a szemtelenségért, hogy olyan nagyúr parancsának a megmásítását kérem. Az uraknak jókedvök volt, hát nem törődtek velem. Mindössze a szolgatársaim bámultak, s különösen Nigró.)
CitableNode(urn:cts:fuTexts:gardonyi.aLathatatlanEmber.fu2019:V.11,Aztán mikor már mentem, magam is bosszankodtam magamon. De már késő volt. Megfogadtam, hogy a Csáthék sátorára rá se nézek.)
CitableNode(urn:cts:fuTexts:gardonyi.aLathatatlanEmber.fu2019:V.12,A sátor valami ötven lépésnyire volt a királyné házától, és keskeny kis patkósan hajló gyalogút vitt hozzá. A gyalogút a tegnapi esőtől felázott, és vékony habaréksár borította.)
CitableNode(urn:cts:fuTexts:gardonyi.aLathatatlanEmber.fu2019:V.13,Hát azt csak kiálltam, hogy elmentem a sátor mellett felpillantás nélkül, de mikor már az út közepén voltam, arra gondoltam, hogy mért ne nézném meg mégegyszer azt a leányt? Úgyse látom többé soha ez életben, és hát a holdat is nézheti mindenki, ha el nem is érheti.)
CitableNode(urn:cts:fuTexts:gardonyi.aLathatatlanEmber.fu2019:V.14,Leemeltem a kosarat a fejemről, mintha azért állanék meg, hogy elfáradtam, és a hónom alá vettem.)
CitableNode(urn:cts:fuTexts:gardonyi.aLathatatlanEmber.fu2019:V.15,Azután megfordulok a sátor felé.)
CitableNode(urn:cts:fuTexts:gardonyi.aLathatatlanEmber.fu2019:V.16,Hát látom, hogy az a tizenhároméves kis rableány homokos szárazföldet hint az útra, s hogy a hintése csak a harmada útat javította meg, visszatér.)
CitableNode(urn:cts:fuTexts:gardonyi.aLathatatlanEmber.fu2019:V.17,És ekkor lép ki a sátorból Emőke.)
CitableNode(urn:cts:fuTexts:gardonyi.aLathatatlanEmber.fu2019:V.18,Ugyanaz a ruha van rajta, a mi az előbb, csak egy hosszú fehér fátyol van még a haján.)
CitableNode(urn:cts:fuTexts:gardonyi.aLathatatlanEmber.fu2019:V.19,Összefogja a fehér szoknya alját, és óvatosan lépkedve megindul.)
CitableNode(urn:cts:fuTexts:gardonyi.aLathatatlanEmber.fu2019:V.20,Megindul felém! Énfelém!)
CitableNode(urn:cts:fuTexts:gardonyi.aLathatatlanEmber.fu2019:V.21,Ha behúnyom a szememet, ma is látom, a mint a kis piros csizmák, tip-top, jönnek az úton.)
CitableNode(urn:cts:fuTexts:gardonyi.aLathatatlanEmber.fu2019:V.22,És az a fehér, üde, bársonyos arcz, az a leánynyá változott nárczisz, közeledik felém, közeledik…)
CitableNode(urn:cts:fuTexts:gardonyi.aLathatatlanEmber.fu2019:V.23,Lép, lépeget.)
CitableNode(urn:cts:fuTexts:gardonyi.aLathatatlanEmber.fu2019:V.24,Mikor a beporozott útnak a sárosához ér, megáll. Megáll, mint az erdőn sétáló őz, s fölemeli a fejét.)
CitableNode(urn:cts:fuTexts:gardonyi.aLathatatlanEmber.fu2019:V.25,Láttam, miért állott meg: a cselédet várta, hogy az utat tovább porozza előtte.)
CitableNode(urn:cts:fuTexts:gardonyi.aLathatatlanEmber.fu2019:V.26,Bolond és vakmerő ötletem támadt: belemarkoltam a kosaramba, és szórtam eléje a virágot. Rá se néztem, mintha nem is neki csinálnám, csak mentem előtte, és a kosarat rázva hintettem a virágot az út sarára. A virág elég volt a királyné lépcsőjéig. Ott megálltam. Hallottam, hogy közeledik. Láttam, hogy a virágon lépeget. Akkor az arczára néztem.)
CitableNode(urn:cts:fuTexts:gardonyi.aLathatatlanEmber.fu2019:V.27,Ő is felnézett, mikor hozzám ért. A szeme…)
CitableNode(urn:cts:fuTexts:gardonyi.aLathatatlanEmber.fu2019:V.28,A nap így lövell át az erdő lombjain. Lelkének egy sugarát éreztem a lelkembe nyilalni. S én visszanéztem őt boldog-szomorún.)
CitableNode(urn:cts:fuTexts:gardonyi.aLathatatlanEmber.fu2019:V.29,De ez csak egy pillantásig tartott. Aztán föllépkedett a lépcsőkön.)
CitableNode(urn:cts:fuTexts:gardonyi.aLathatatlanEmber.fu2019:V.30,Én a gyönyörűségtől kábultan néztem utána, s csak mikor már eltünt, akkor gondoltam arra, hogy valamelyik hun leszúrhat ezért a tettemért.)
CitableNode(urn:cts:fuTexts:gardonyi.aLathatatlanEmber.fu2019:V.31,De nem bántott senki. Az őrök egykedvűen néztek reám. Talán azt gondolták, parancsot teljesítettem.)
CitableNode(urn:cts:fuTexts:gardonyi.aLathatatlanEmber.fu2019:V.32,Úgy indultam vissza, mint a ki részeg.)
CitableNode(urn:cts:fuTexts:gardonyi.aLathatatlanEmber.fu2019:V.33,A falu végén utólért az a cselédleány, a ki a port hintette, s így szólt:)
CitableNode(urn:cts:fuTexts:gardonyi.aLathatatlanEmber.fu2019:V.34,– Értesz-e hunul?)
CitableNode(urn:cts:fuTexts:gardonyi.aLathatatlanEmber.fu2019:V.35,– Értek, – feleltem mint az álomból ébredő.)
CitableNode(urn:cts:fuTexts:gardonyi.aLathatatlanEmber.fu2019:V.36,– A kisasszony azt mondta, hogy jer vissza, kapsz valamit a szolgálatodért.)
CitableNode(urn:cts:fuTexts:gardonyi.aLathatatlanEmber.fu2019:V.37,És nevetett. Csunya kis sovány leány volt, és az arcza piszkos is. Miért nevet ilyen szemtelenül ez a kölyök!)
CitableNode(urn:cts:fuTexts:gardonyi.aLathatatlanEmber.fu2019:V.38,– Mondd meg a kisasszonynak, – feleltem méltóságosan – hogy én szolga nem vagyok; úr se vagyok az igaz, de szolga se vagyok. És az én nevem Zéta.)
CitableNode(urn:cts:fuTexts:gardonyi.aLathatatlanEmber.fu2019:V.39,Azzal nagy büszkén elléptem.)
