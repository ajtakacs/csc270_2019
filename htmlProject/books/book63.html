CitableNode(urn:cts:fuTexts:gardonyi.aLathatatlanEmber.fu2019:LXIII.1,Másnap híre futott a palotában, hogy Attilla követeket indított az éjjel a Rajna partjára, Ildikó apjához: megkérte a kezét Ildikónak, s a leány azt felelte, hogy ha az apja beleegyezik, ő nem mond nemet.)
CitableNode(urn:cts:fuTexts:gardonyi.aLathatatlanEmber.fu2019:LXIII.2,Azon éjjel csakugyan elutazott Csáth, Dorog és Orgovány. Senki se tudta, hogy hova.)
CitableNode(urn:cts:fuTexts:gardonyi.aLathatatlanEmber.fu2019:LXIII.3,Én nem sokat törődtem velök: leveleket kellett írnom a sváb, kvád, rug, scir, turcziling, herul és más fejedelmeknek, akik az Adria partján teleltek a népükkel, hogy mihelyt enged a tél keménysége, azonnal induljanak az Alsó-Dunához és várják meg Atillát, mert a tavaszon Konstantinápoly ellen indulunk.)
CitableNode(urn:cts:fuTexts:gardonyi.aLathatatlanEmber.fu2019:LXIII.4,Az új császár ugyanis, Marcziánus, egy keménynyakú, vén katona, még a katalauni hadjárat előtt megtagadta az adót. Azt izente Atillának:)
CitableNode(urn:cts:fuTexts:gardonyi.aLathatatlanEmber.fu2019:LXIII.5,– Aranyat csak a barátaimnak adok, számodra csupán vasam van.)
CitableNode(urn:cts:fuTexts:gardonyi.aLathatatlanEmber.fu2019:LXIII.6,A mire Atilla hasonló rövidséggel válaszolt:)
CitableNode(urn:cts:fuTexts:gardonyi.aLathatatlanEmber.fu2019:LXIII.7,– Vasra én aczéllal felelek. Nézz magadnak másutt lakást; palotádra nekem van szükségem.)
CitableNode(urn:cts:fuTexts:gardonyi.aLathatatlanEmber.fu2019:LXIII.8,De hogy már akkor a rudunk nyugot felé állott, Marcziánusz békén maradt tőlünk. Azonban ütött az ő órája is. Atilla a tanácsban kijelentette, hogy mához egy évre ott ebédelünk Marcziánusz palotájában, s vele hordatja maga elé a tálakat.)
CitableNode(urn:cts:fuTexts:gardonyi.aLathatatlanEmber.fu2019:LXIII.9,Hát mondom, azon a napon sokat dolgoztam.)
CitableNode(urn:cts:fuTexts:gardonyi.aLathatatlanEmber.fu2019:LXIII.10,Este ismét a patriczius asszony izent át és én szívesen mentem.)
CitableNode(urn:cts:fuTexts:gardonyi.aLathatatlanEmber.fu2019:LXIII.11,Csáth csakugyan elutazott. Emőke bágyadt volt. Csáthné is fáradt volt az éjjeli mulatság után, s korán lefeküdt.)
CitableNode(urn:cts:fuTexts:gardonyi.aLathatatlanEmber.fu2019:LXIII.12,Emőke azonban velünk maradt.)
CitableNode(urn:cts:fuTexts:gardonyi.aLathatatlanEmber.fu2019:LXIII.13,A leveleket lassan és sokáig írtam, hogy perczekhez jussak, a mikor Emőkével beszélhetek.)
CitableNode(urn:cts:fuTexts:gardonyi.aLathatatlanEmber.fu2019:LXIII.14,Meg akartam neki mondani, hogy nincs olyan nap, a melyen egy-két aranyat ne keresnék, s hogy a társaim minden jóval biztatnak. Konstantinápolyba pláne én leszek a vezető Atilla mellett harczolok, s bizonyos, hogy a harcz végén én is aranylánczokat viselek a nyakamban; félrecsapott süveggel járok és rabszolga hordja utánam a boros csutorát.)
CitableNode(urn:cts:fuTexts:gardonyi.aLathatatlanEmber.fu2019:LXIII.15,Jókedvem volt s tréfáltam, hogy Emőkét földerítsem. A halaványságát arra tudtam, hogy nem aludta ki magát. Dicsértem a tánczát, a ruháját s közben megírtam a levelet a patriczius asszony férjének.)
CitableNode(urn:cts:fuTexts:gardonyi.aLathatatlanEmber.fu2019:LXIII.16,No, mulatságos levél volt. Le kellett festenem, hogy mennyit szenved és hogy ha a váltságdíjat hamar meg nem küldik, elsorvad bánatában.)
CitableNode(urn:cts:fuTexts:gardonyi.aLathatatlanEmber.fu2019:LXIII.17,– Asszonyom, – mondottam a fejemet fölemelve, mióta itt vagy, meghiztál. Mit szólnak erre, ha hazaérkezel?)
CitableNode(urn:cts:fuTexts:gardonyi.aLathatatlanEmber.fu2019:LXIII.18,– Én nem tudom hogyan van, – felelte a könnyeit törülgetve, – de magam is tapasztalom, hogy kövéredek.)
CitableNode(urn:cts:fuTexts:gardonyi.aLathatatlanEmber.fu2019:LXIII.19,Végre a levél elkészült. Pecsétet csöppentettem rá, s a patriczius asszony lenyomtatta a gyűrűjével. Dsidsia fogta a kézilámpást és lekísérte őt a szobájába. Egy perczre magunkra maradtunk.)
CitableNode(urn:cts:fuTexts:gardonyi.aLathatatlanEmber.fu2019:LXIII.20,Emőke a kezemre tette a kezét és szólt beteges búsongással:)
CitableNode(urn:cts:fuTexts:gardonyi.aLathatatlanEmber.fu2019:LXIII.21,– Zéta, mi szomorúbb a halálnál?)
CitableNode(urn:cts:fuTexts:gardonyi.aLathatatlanEmber.fu2019:LXIII.22,Hogy erre megdöbbenve néztem reá, a fejét csendesen ingatva felelte:)
CitableNode(urn:cts:fuTexts:gardonyi.aLathatatlanEmber.fu2019:LXIII.23,– Az élet.)
CitableNode(urn:cts:fuTexts:gardonyi.aLathatatlanEmber.fu2019:LXIII.24,Én csak elhültem.)
CitableNode(urn:cts:fuTexts:gardonyi.aLathatatlanEmber.fu2019:LXIII.25,A szeme könyben úszott. Mit akart mondani? nem tudom. Az ilyen nyilatkozatokra nem lehet válaszolni. Az ember vár valamit. Én is vártam.)
CitableNode(urn:cts:fuTexts:gardonyi.aLathatatlanEmber.fu2019:LXIII.26,Ekközben Dsidsia visszatért. Emőke fölkelt, s bement a másik szobába annélkül, hogy elbúcsuzott volna.)
CitableNode(urn:cts:fuTexts:gardonyi.aLathatatlanEmber.fu2019:LXIII.27,A lépcsőn megszólítottam Dsidsiát:)
CitableNode(urn:cts:fuTexts:gardonyi.aLathatatlanEmber.fu2019:LXIII.28,– Mi baja a kisasszonyodnak: igen szomorú.)
CitableNode(urn:cts:fuTexts:gardonyi.aLathatatlanEmber.fu2019:LXIII.29,– Az, a mi nekem, – felelte Dsidsia.)
CitableNode(urn:cts:fuTexts:gardonyi.aLathatatlanEmber.fu2019:LXIII.30,– Hát neked mi bajod?)
CitableNode(urn:cts:fuTexts:gardonyi.aLathatatlanEmber.fu2019:LXIII.31,– Ki törődik az én bajommal?)
CitableNode(urn:cts:fuTexts:gardonyi.aLathatatlanEmber.fu2019:LXIII.32,Erre megbosszankodtam rá.)
CitableNode(urn:cts:fuTexts:gardonyi.aLathatatlanEmber.fu2019:LXIII.33,– Vigyen el az ördög, – mondottam, – hát nem lehetsz te énhozzám bizalmas?)
CitableNode(urn:cts:fuTexts:gardonyi.aLathatatlanEmber.fu2019:LXIII.34,Gondolkozva nézett rám és csak a szemöldökét emelgette, vállát vonogatta.)
CitableNode(urn:cts:fuTexts:gardonyi.aLathatatlanEmber.fu2019:LXIII.35,Megzavarodottan mentem a szállásomra, s egész éjjel az Emőke szava búgott a fejemben: «Mi szomorúbb a halálnál? Az élet.»)
CitableNode(urn:cts:fuTexts:gardonyi.aLathatatlanEmber.fu2019:LXIII.36,Másnap a patricziusnét kiváltották. Az ura maga jött el érte. Megkeresett engem az íróházban és megkérdezte, hogy nem nagy-e váltságom?)
CitableNode(urn:cts:fuTexts:gardonyi.aLathatatlanEmber.fu2019:LXIII.37,– Nem tudom, uram, – feleltem – nem kérdeztem.)
CitableNode(urn:cts:fuTexts:gardonyi.aLathatatlanEmber.fu2019:LXIII.38,– Hát – azt mondja, ha nem nagy, kiváltalak és magam mellé veszlek, urrá teszlek. Mindenkinek föltüntek a leveleid. Olyan megható képet festettél a feleségemről, hogy a rokonok mind sírva várják.)
CitableNode(urn:cts:fuTexts:gardonyi.aLathatatlanEmber.fu2019:LXIII.39,– Köszönöm, feleltem kevély alázatossággal, – inkább vagyok én itt rab, mint nálatok uram, római pápa.)
CitableNode(urn:cts:fuTexts:gardonyi.aLathatatlanEmber.fu2019:LXIII.40,Megütközve nézett rám. S még a lépcsőn is csóválta a fejét. Bizonyosan azt gondolta, hogy bolond vagyok.)
