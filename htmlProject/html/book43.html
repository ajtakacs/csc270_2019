<!DOCTYPE html>
<html>
<head>
    <title>A láthatatlan ember</title>
    <meta http-equiv="Content-Type" content="text/html; charset=UTF-8"/>
    <link rel="stylesheet" type="text/css" href="../css/style.css">
</head><body>
    <h1 align=center>Book 43.</h1>
    <table style="width:85%" align=center>
    	<tr>
			<td valign=top align=left>XLIII.1</td>
			<td><a href="https://mymemory.translated.net/en/Hungarian/English/Atilla-sátora-nyugatnak-állott,-hát-a-többi-is-arra-fordította-a-sátorát." class="trans">Atilla sátora nyugatnak állott, hát a többi is arra fordította a sátorát.</a> <a href="https://mymemory.translated.net/en/Hungarian/English/De-lám-Aéciusz-nem-oda-vezette-a-hadát,-a-hova-vártuk,-hanem-keletnek." class="trans">De lám Aéciusz nem oda vezette a hadát, a hova vártuk, hanem keletnek.</a> <a href="https://mymemory.translated.net/en/Hungarian/English/A-Vezle-patak,-a-mely-eddig-mögöttünk-folyt,-most-a-két-had-közé-került." class="trans">A Vezle-patak, a mely eddig mögöttünk folyt, most a két had közé került.</a></td>
	</tr>
	<tr>
			<td valign=top align=left>XLIII.2</td>
			<td><a href="https://mymemory.translated.net/en/Hungarian/English/Ez-érthetetlennek-látszott." class="trans">Ez érthetetlennek látszott.</a></td>
	</tr>
	<tr>
			<td valign=top align=left>XLIII.3</td>
			<td><a href="https://mymemory.translated.net/en/Hungarian/English/Atilla-hátrahagyta-az-Ob-folyónál-Ardarikot,-hogy-a-gyülekező-hadakat-fedezze-s-hogy-a-római-had-fölvonulása-elibénk-történjék:-legyen-szemben-a-reggeli-nappal-az-ellenség." class="trans">Atilla hátrahagyta az Ob folyónál Ardarikot, hogy a gyülekező hadakat fedezze s hogy a római had fölvonulása elibénk történjék: legyen szemben a reggeli nappal az ellenség.</a></td>
	</tr>
	<tr>
			<td valign=top align=left>XLIII.4</td>
			<td><a href="https://mymemory.translated.net/en/Hungarian/English/A-magyarázat-aztán-az-első-római-lovasok-megjelenésével-egyidőben-érkezett:-Aéciusz-megrohanta-a-gepidákat-s-áttörte-a-vonalat-kelet-felé." class="trans">A magyarázat aztán az első római lovasok megjelenésével egyidőben érkezett: Aéciusz megrohanta a gepidákat s áttörte a vonalat kelet felé.</a> <a href="https://mymemory.translated.net/en/Hungarian/English/Tizenötezer-ember-maradt-a-csatatéren." class="trans">Tizenötezer ember maradt a csatatéren.</a></td>
	</tr>
	<tr>
			<td valign=top align=left>XLIII.5</td>
			<td><a href="https://mymemory.translated.net/en/Hungarian/English/A-harczot-küzdött-gepidákat-beküldötte-Atilla-Katalaunum-falai-közé." class="trans">A harczot küzdött gepidákat beküldötte Atilla Katalaunum falai közé.</a></td>
	</tr>
	<tr>
			<td valign=top align=left>XLIII.6</td>
			<td><a href="https://mymemory.translated.net/en/Hungarian/English/Akkor,-hogy-arra-kellett-fordulnunk,-amerre-addig-háttal-állottunk,-föltünt-nekem-egy-halom-a-mezőn,-jó-futamatnyira-tőlünk." class="trans">Akkor, hogy arra kellett fordulnunk, amerre addig háttal állottunk, föltünt nekem egy halom a mezőn, jó futamatnyira tőlünk.</a> <a href="https://mymemory.translated.net/en/Hungarian/English/Az-a-halom-közénk-fog-kerülni." class="trans">Az a halom közénk fog kerülni.</a> <a href="https://mymemory.translated.net/en/Hungarian/English/De-mikorra-én-erre-gondoltam,-már-a-mi-seregünknek-négy-csapatja-repült-oda." class="trans">De mikorra én erre gondoltam, már a mi seregünknek négy csapatja repült oda.</a> <a href="https://mymemory.translated.net/en/Hungarian/English/Atilla-parancsa-volt." class="trans">Atilla parancsa volt.</a> <a href="https://mymemory.translated.net/en/Hungarian/English/Ugyanakkor-a-római-hadból-is-kivált-egy-sebesen-száguldó-lovas-csapat-s-láthatóképpen-nagyobb,-mint-a-miénk." class="trans">Ugyanakkor a római hadból is kivált egy sebesen száguldó lovas csapat s láthatóképpen nagyobb, mint a miénk.</a> <a href="https://mymemory.translated.net/en/Hungarian/English/Nagy-ropogással-csaptak-össze." class="trans">Nagy ropogással csaptak össze.</a> <a href="https://mymemory.translated.net/en/Hungarian/English/A-mieinket-visszanyomták." class="trans">A mieinket visszanyomták.</a></td>
	</tr>
	<tr>
			<td valign=top align=left>XLIII.7</td>
			<td><a href="https://mymemory.translated.net/en/Hungarian/English/–-Rossz-jel,-–-mormogta-mellettem-Bial-táltos." class="trans">– Rossz jel, – mormogta mellettem Bial táltos.</a></td>
	</tr>
	<tr>
			<td valign=top align=left>XLIII.8</td>
			<td><a href="https://mymemory.translated.net/en/Hungarian/English/–-Miért-volna-rossz-jel,-–-feleltem-kedvetlenül." class="trans">– Miért volna rossz jel, – feleltem kedvetlenül.</a> <a href="https://mymemory.translated.net/en/Hungarian/English/–-Ha-mink-előbb-megyünk-és-nagyobb-lovassággal,-a-miénk-a-domb." class="trans">– Ha mink előbb megyünk és nagyobb lovassággal, a miénk a domb.</a></td>
	</tr>
	<tr>
			<td valign=top align=left>XLIII.9</td>
			<td><a href="https://mymemory.translated.net/en/Hungarian/English/–-Éppen-ez-a-rossz-jel,-–-morogta-a-táltos,-–-hogy-nem-mentünk-előbb-és-nem-nagyobb-lovassággal." class="trans">– Éppen ez a rossz jel, – morogta a táltos, – hogy nem mentünk előbb és nem nagyobb lovassággal.</a></td>
	</tr>
	<tr>
			<td valign=top align=left>XLIII.10</td>
			<td><a href="https://mymemory.translated.net/en/Hungarian/English/A-táltosok-átváltoztak,-mióta-velünk-járnak." class="trans">A táltosok átváltoztak, mióta velünk járnak.</a> <a href="https://mymemory.translated.net/en/Hungarian/English/A-pestistől-való-félelem-volt-e-az-oka,-vagy-hogy-mindig-imádkoztak,-nem-tudom,-de-mind-elkomorodott." class="trans">A pestistől való félelem volt-e az oka, vagy hogy mindig imádkoztak, nem tudom, de mind elkomorodott.</a> <a href="https://mymemory.translated.net/en/Hungarian/English/Fekete-ruhájokban-olyanok-voltak,-mintha-gyászolnának." class="trans">Fekete ruhájokban olyanok voltak, mintha gyászolnának.</a></td>
	</tr>
	<tr>
			<td valign=top align=left>XLIII.11</td>
			<td><a href="https://mymemory.translated.net/en/Hungarian/English/–-Attól-tartok,-–-szóltam-boszusan,-–-hogy-ti,-babonás-papok,-elkedvetlenítitek-a-harczosokat." class="trans">– Attól tartok, – szóltam boszusan, – hogy ti, babonás papok, elkedvetlenítitek a harczosokat.</a> <a href="https://mymemory.translated.net/en/Hungarian/English/Bocsáss-meg,-hogy-így-beszélek-veled,-de-ez-nem-okosság." class="trans">Bocsáss meg, hogy így beszélek veled, de ez nem okosság.</a></td>
	</tr>
	<tr>
			<td valign=top align=left>XLIII.12</td>
			<td><a href="https://mymemory.translated.net/en/Hungarian/English/–-Mi-a-babona?" class="trans">– Mi a babona?</a> <a href="https://mymemory.translated.net/en/Hungarian/English/–-felelte-vállat-vonva." class="trans">– felelte vállat vonva.</a> <a href="https://mymemory.translated.net/en/Hungarian/English/–-Te-keresztény-vagy:-neked-babona-a-mi-hitünk." class="trans">– Te keresztény vagy: neked babona a mi hitünk.</a> <a href="https://mymemory.translated.net/en/Hungarian/English/Mi-hun-vallásúak-vagyunk:-nekünk-babona-a-ti-hitetek." class="trans">Mi hun vallásúak vagyunk: nekünk babona a ti hitetek.</a></td>
	</tr>
	<tr>
			<td valign=top align=left>XLIII.13</td>
			<td><a href="https://mymemory.translated.net/en/Hungarian/English/–-Az-Isten-egy,-–-folytattam-a-beszédet." class="trans">– Az Isten egy, – folytattam a beszédet.</a> <a href="https://mymemory.translated.net/en/Hungarian/English/–-Hun-Isten-nincsen,-latin-Isten-sincsen,-görög-Isten-sincsen." class="trans">– Hun Isten nincsen, latin Isten sincsen, görög Isten sincsen.</a> <a href="https://mymemory.translated.net/en/Hungarian/English/Az-Isten,-Isten." class="trans">Az Isten, Isten.</a> <a href="https://mymemory.translated.net/en/Hungarian/English/Közös-ura-minden-népnek." class="trans">Közös ura minden népnek.</a> <a href="https://mymemory.translated.net/en/Hungarian/English/És-az-Isten-nem-ül-lóra-és-nem-harczol-dombokért-se-velünk,-se-ellenünk." class="trans">És az Isten nem ül lóra és nem harczol dombokért se velünk, se ellenünk.</a></td>
	</tr>
	<tr>
			<td valign=top align=left>XLIII.14</td>
			<td><a href="https://mymemory.translated.net/en/Hungarian/English/–-Tudatlan-rab,-–-szólt-a-pap-megvetőn." class="trans">– Tudatlan rab, – szólt a pap megvetőn.</a> <a href="https://mymemory.translated.net/en/Hungarian/English/–-Én-veled-nem-disputálok." class="trans">– Én veled nem disputálok.</a></td>
	</tr>
	<tr>
			<td valign=top align=left>XLIII.15</td>
			<td><a href="https://mymemory.translated.net/en/Hungarian/English/–-Mert-félsz." class="trans">– Mert félsz.</a></td>
	</tr>
	<tr>
			<td valign=top align=left>XLIII.16</td>
			<td><a href="https://mymemory.translated.net/en/Hungarian/English/–-Tőled?" class="trans">– Tőled?</a></td>
	</tr>
	<tr>
			<td valign=top align=left>XLIII.17</td>
			<td><a href="https://mymemory.translated.net/en/Hungarian/English/–-A-szavaimtól,-az-igazságtól." class="trans">– A szavaimtól, az igazságtól.</a></td>
	</tr>
	<tr>
			<td valign=top align=left>XLIII.18</td>
			<td><a href="https://mymemory.translated.net/en/Hungarian/English/Egy-perczig-feketén-nézett-reám." class="trans">Egy perczig feketén nézett reám.</a></td>
	</tr>
	<tr>
			<td valign=top align=left>XLIII.19</td>
			<td><a href="https://mymemory.translated.net/en/Hungarian/English/A-gazdám-szekerén-állottunk,-a-mely-egyúttal-sátoralapul-szolgált." class="trans">A gazdám szekerén állottunk, a mely egyúttal sátoralapul szolgált.</a> <a href="https://mymemory.translated.net/en/Hungarian/English/Halkan-felelt:" class="trans">Halkan felelt:</a></td>
	</tr>
	<tr>
			<td valign=top align=left>XLIII.20</td>
			<td><a href="https://mymemory.translated.net/en/Hungarian/English/–-És-ha-én-megbizonyítom-neked,-hogy-az-Isten-hun…" class="trans">– És ha én megbizonyítom neked, hogy az Isten hun…</a></td>
	</tr>
	<tr>
			<td valign=top align=left>XLIII.21</td>
			<td><a href="https://mymemory.translated.net/en/Hungarian/English/–-Azt-ugyan-meg-nem-bizonyítod." class="trans">– Azt ugyan meg nem bizonyítod.</a></td>
	</tr>
	<tr>
			<td valign=top align=left>XLIII.22</td>
			<td><a href="https://mymemory.translated.net/en/Hungarian/English/–-Nem-bizonyítom-e-azzal,-ha-megmondom-előre,-a-mi-történik?" class="trans">– Nem bizonyítom-e azzal, ha megmondom előre, a mi történik?</a></td>
	</tr>
	<tr>
			<td valign=top align=left>XLIII.23</td>
			<td><a href="https://mymemory.translated.net/en/Hungarian/English/–-Az-csak-koholás." class="trans">– Az csak koholás.</a></td>
	</tr>
	<tr>
			<td valign=top align=left>XLIII.24</td>
			<td><a href="https://mymemory.translated.net/en/Hungarian/English/–-De-ha-megbizonyodik." class="trans">– De ha megbizonyodik.</a></td>
	</tr>
	<tr>
			<td valign=top align=left>XLIII.25</td>
			<td><a href="https://mymemory.translated.net/en/Hungarian/English/–-A-fejemet-neked-ajándékozom." class="trans">– A fejemet neked ajándékozom.</a></td>
	</tr>
	<tr>
			<td valign=top align=left>XLIII.26</td>
			<td><a href="https://mymemory.translated.net/en/Hungarian/English/–-Köszönöm." class="trans">– Köszönöm.</a> <a href="https://mymemory.translated.net/en/Hungarian/English/Nem-szoktam-ilyen-értéktelen-ajándékokat-elfogadni." class="trans">Nem szoktam ilyen értéktelen ajándékokat elfogadni.</a></td>
	</tr>
	<tr>
			<td valign=top align=left>XLIII.27</td>
			<td><a href="https://mymemory.translated.net/en/Hungarian/English/–-Nekem-nem-értéktelen." class="trans">– Nekem nem értéktelen.</a></td>
	</tr>
	<tr>
			<td valign=top align=left>XLIII.28</td>
			<td><a href="https://mymemory.translated.net/en/Hungarian/English/–-Add-kezedet,-hogy-nem-mondod-ki,-a-mit-közlök." class="trans">– Add kezedet, hogy nem mondod ki, a mit közlök.</a></td>
	</tr>
	<tr>
			<td valign=top align=left>XLIII.29</td>
			<td><a href="https://mymemory.translated.net/en/Hungarian/English/–-Itt-van." class="trans">– Itt van.</a> <a href="https://mymemory.translated.net/en/Hungarian/English/De-ha-nem-teljesedik?" class="trans">De ha nem teljesedik?</a></td>
	</tr>
	<tr>
			<td valign=top align=left>XLIII.30</td>
			<td><a href="https://mymemory.translated.net/en/Hungarian/English/–-Raboddá-tehetsz." class="trans">– Raboddá tehetsz.</a> <a href="https://mymemory.translated.net/en/Hungarian/English/Megkeresztelhetsz." class="trans">Megkeresztelhetsz.</a> <a href="https://mymemory.translated.net/en/Hungarian/English/Eladhatsz." class="trans">Eladhatsz.</a> <a href="https://mymemory.translated.net/en/Hungarian/English/Mindent-tehetsz-velem." class="trans">Mindent tehetsz velem.</a></td>
	</tr>
	<tr>
			<td valign=top align=left>XLIII.31</td>
			<td><a href="https://mymemory.translated.net/en/Hungarian/English/–-Hallgatlak." class="trans">– Hallgatlak.</a></td>
	</tr>
	<tr>
			<td valign=top align=left>XLIII.32</td>
			<td><a href="https://mymemory.translated.net/en/Hungarian/English/–-Hát-tudd-meg,-hogy-a-jelek-ma-mit-mutattak:-Atilla-elveszti-a-csatát." class="trans">– Hát tudd meg, hogy a jelek ma mit mutattak: Atilla elveszti a csatát.</a></td>
	</tr>
	<tr>
			<td valign=top align=left>XLIII.33</td>
			<td><a href="https://mymemory.translated.net/en/Hungarian/English/Ezt-olyan-meggyőződéssel-mondta,-hogy-a-hideg-végigfutott-rajtam." class="trans">Ezt olyan meggyőződéssel mondta, hogy a hideg végigfutott rajtam.</a></td>
	</tr>
	<tr>
			<td valign=top align=left>XLIII.34</td>
			<td><a href="https://mymemory.translated.net/en/Hungarian/English/–-Nem-lehet,-–-feleltem." class="trans">– Nem lehet, – feleltem.</a> <a href="https://mymemory.translated.net/en/Hungarian/English/–-A-népet-igaz,-hogy-dögvész-tizedeli,-de-még-mindig-óriás-sokaság-arra,-hogy-bármily-hadsereget-megtörjön." class="trans">– A népet igaz, hogy dögvész tizedeli, de még mindig óriás sokaság arra, hogy bármily hadsereget megtörjön.</a> <a href="https://mymemory.translated.net/en/Hungarian/English/Atilla-sohase-vesztett-még-csatát." class="trans">Atilla sohase vesztett még csatát.</a> <a href="https://mymemory.translated.net/en/Hungarian/English/Az-Isten-kardját-nem-ti-adtátok-e-neki?" class="trans">Az Isten kardját nem ti adtátok-e neki?</a></td>
	</tr>
	<tr>
			<td valign=top align=left>XLIII.35</td>
			<td><a href="https://mymemory.translated.net/en/Hungarian/English/Leült-a-szekér-kerekére-és-mozdulatlan-elmélyedéssel-nézett-maga-elé." class="trans">Leült a szekér kerekére és mozdulatlan elmélyedéssel nézett maga elé.</a></td>
	</tr>

    </table>	<p align=center>
<a href="../html/book42.html"><< previous </a><a href="../html/book44.html"> next >></a>
		
</p></body>