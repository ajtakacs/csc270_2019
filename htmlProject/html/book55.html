<!DOCTYPE html>
<html>
<head>
    <title>A láthatatlan ember</title>
    <meta http-equiv="Content-Type" content="text/html; charset=UTF-8"/>
    <link rel="stylesheet" type="text/css" href="../css/style.css">
</head><body>
    <h1 align=center>Book 55.</h1>
    <table style="width:85%" align=center>
    	<tr>
			<td valign=top align=left>LV.1</td>
			<td><a href="https://mymemory.translated.net/en/Hungarian/English/Tavaszszal,-amint-elment-a-hó,-a-pestis-újra-megjelent-a-városban." class="trans">Tavaszszal, amint elment a hó, a pestis újra megjelent a városban.</a> <a href="https://mymemory.translated.net/en/Hungarian/English/Eleinte-öt-tiz-halott-naponkint,-később-húsz-harmincz." class="trans">Eleinte öt-tiz halott naponkint, később húsz-harmincz.</a></td>
	</tr>
	<tr>
			<td valign=top align=left>LV.2</td>
			<td><a href="https://mymemory.translated.net/en/Hungarian/English/A-püspök-husvét-napján-fölszentelt-engem-papnak,-hogy-legyen,-a-ki-segítsen-gyóntatni,-temetni." class="trans">A püspök husvét napján fölszentelt engem papnak, hogy legyen, a ki segítsen gyóntatni, temetni.</a></td>
	</tr>
	<tr>
			<td valign=top align=left>LV.3</td>
			<td><a href="https://mymemory.translated.net/en/Hungarian/English/Én-belenyugodtam,-hogy-pap-leszek." class="trans">Én belenyugodtam, hogy pap leszek.</a> <a href="https://mymemory.translated.net/en/Hungarian/English/Emőke-a-régi-édessége,-tündérképe-maradt-a-lelkemnek,-de-mit-használ,-ha-visszatérek-is,-–-gondoltam-–-én-a-csatában-vitézül-harczoltam,-de-fejet-nem-vittem-a-táborba-a-rovók-elé." class="trans">Emőke a régi édessége, tündérképe maradt a lelkemnek, de mit használ, ha visszatérek is, – gondoltam – én a csatában vitézül harczoltam, de fejet nem vittem a táborba a rovók elé.</a> <a href="https://mymemory.translated.net/en/Hungarian/English/Hát-ha-lesz-is-tanum-rá,-hogy-gyáván-nem-viseltem-magamat,-Csáth-legföljebb-fölszabadít-a-rabságból,-de-se-vagyont-nem-kapok,-se-méltóságot-olyat,-hogy-Emőkét-megkérhetném." class="trans">Hát ha lesz is tanum rá, hogy gyáván nem viseltem magamat, Csáth legföljebb fölszabadít a rabságból, de se vagyont nem kapok, se méltóságot olyat, hogy Emőkét megkérhetném.</a> <a href="https://mymemory.translated.net/en/Hungarian/English/Ott-hányt-vetett-ember-vagyok,-itt-a-kezemet-csókolják,-úrnak-neveznek,-csöndes,-nyugalmas-az-életem-s-remélhetem,-hogy-hamar-püspök-leszek,-mert-hiszen-ezen-a-vidéken-nálamnál-képzettebb-ember-nem-akad." class="trans">Ott hányt-vetett ember vagyok, itt a kezemet csókolják, úrnak neveznek, csöndes, nyugalmas az életem s remélhetem, hogy hamar püspök leszek, mert hiszen ezen a vidéken nálamnál képzettebb ember nem akad.</a></td>
	</tr>
	<tr>
			<td valign=top align=left>LV.4</td>
			<td><a href="https://mymemory.translated.net/en/Hungarian/English/Hanem-a-pestis!" class="trans">Hanem a pestis!</a> <a href="https://mymemory.translated.net/en/Hungarian/English/Át-kell-rajta-jutni." class="trans">Át kell rajta jutni.</a></td>
	</tr>
	<tr>
			<td valign=top align=left>LV.5</td>
			<td><a href="https://mymemory.translated.net/en/Hungarian/English/Mikor-már-húsznál-többen-haltak-naponkint,-nem-adtuk-föl-többé-az-utolsó-kenetet,-nem-győztük." class="trans">Mikor már húsznál többen haltak naponkint, nem adtuk föl többé az utolsó kenetet, nem győztük.</a> <a href="https://mymemory.translated.net/en/Hungarian/English/A-paptársaink-részint-meghaltak,-részint-a-hegyek-közé-vonult-lakossághoz-mentek." class="trans">A paptársaink részint meghaltak, részint a hegyek közé vonult lakossághoz mentek.</a> <a href="https://mymemory.translated.net/en/Hungarian/English/Mert-valami-ezren-ott-maradtak-a-hegyek-között,-a-hova-Atilla-elől-menekültek-s-nem-mertek-hazatérni." class="trans">Mert valami ezren ott maradtak a hegyek között, a hova Atilla elől menekültek s nem mertek hazatérni.</a> <a href="https://mymemory.translated.net/en/Hungarian/English/Utoljára-csak-hárman-maradtunk." class="trans">Utoljára csak hárman maradtunk.</a> <a href="https://mymemory.translated.net/en/Hungarian/English/A-püspök-már-szakácsot-és-cselédeket-tartott,-hogy-a-házzal-ne-legyen-dolgunk,-de-még-úgy-se-győztük." class="trans">A püspök már szakácsot és cselédeket tartott, hogy a házzal ne legyen dolgunk, de még úgy se győztük.</a></td>
	</tr>
	<tr>
			<td valign=top align=left>LV.6</td>
			<td><a href="https://mymemory.translated.net/en/Hungarian/English/Májusban-már-ötven-hatvan-hetven-halottunk-volt." class="trans">Májusban már ötven-hatvan-hetven halottunk volt.</a> <a href="https://mymemory.translated.net/en/Hungarian/English/naponkint." class="trans">naponkint.</a> <a href="https://mymemory.translated.net/en/Hungarian/English/A-csatatér-halottai-megmérgezték-a-levegőt-s-a-haldoklók-lehelete-megmérgezte-a-fönnjárókat." class="trans">A csatatér halottai megmérgezték a levegőt s a haldoklók lehelete megmérgezte a fönnjárókat.</a> <a href="https://mymemory.translated.net/en/Hungarian/English/Volt-olyan-ház,-hogy-az-egész-család-kipusztult-belőle." class="trans">Volt olyan ház, hogy az egész család kipusztult belőle.</a> <a href="https://mymemory.translated.net/en/Hungarian/English/Volt-olyan-utcza,-hogy-nem-maradt-benne-két-lakó." class="trans">Volt olyan utcza, hogy nem maradt benne két lakó.</a></td>
	</tr>
	<tr>
			<td valign=top align=left>LV.7</td>
			<td><a href="https://mymemory.translated.net/en/Hungarian/English/De-juniusban-mégis-csökkent-valamit-a-halál-ereje:-szépen-szállottunk-visszafelé." class="trans">De juniusban mégis csökkent valamit a halál ereje: szépen szállottunk visszafelé.</a></td>
	</tr>
	<tr>
			<td valign=top align=left>LV.8</td>
			<td><a href="https://mymemory.translated.net/en/Hungarian/English/Már-csak-ketten-voltunk-az-öreg-pappal,-a-jó-zsoltárost-is-elvitte-a-csoma." class="trans">Már csak ketten voltunk az öreg pappal, a jó zsoltárost is elvitte a csoma.</a> <a href="https://mymemory.translated.net/en/Hungarian/English/A-halottakat-a-templom-elé-hordták." class="trans">A halottakat a templom elé hordták.</a> <a href="https://mymemory.translated.net/en/Hungarian/English/Ott-adtuk-föl-a-generális-bűnfeloldozást-s-onnan-temettünk-minden-második-órában." class="trans">Ott adtuk föl a generális bűnfeloldozást s onnan temettünk minden második órában.</a></td>
	</tr>
	<tr>
			<td valign=top align=left>LV.9</td>
			<td><a href="https://mymemory.translated.net/en/Hungarian/English/Egy-juliusi-napon-gazdag-polgár-halt-meg." class="trans">Egy juliusi napon gazdag polgár halt meg.</a> <a href="https://mymemory.translated.net/en/Hungarian/English/A-püspök-örömmel-ujságolta,-hogy-a-polgár-reám-hagyta-minden-vagyonát." class="trans">A püspök örömmel ujságolta, hogy a polgár reám hagyta minden vagyonát.</a></td>
	</tr>
	<tr>
			<td valign=top align=left>LV.10</td>
			<td><a href="https://mymemory.translated.net/en/Hungarian/English/–-Áldassék-az-Úr-neve,-–-mondotta-az-öreg-–-mennyi-jót-teszel-te-ebből!" class="trans">– Áldassék az Úr neve, – mondotta az öreg – mennyi jót teszel te ebből!</a></td>
	</tr>
	<tr>
			<td valign=top align=left>LV.11</td>
			<td><a href="https://mymemory.translated.net/en/Hungarian/English/Másnap-megnéztük-a-hagyatékot:-egy-szép-emeletes-ház,-három-paripa,-tömérdek-kép,-szép-fegyverek,-bútorok-és-hétszáztiz-arany." class="trans">Másnap megnéztük a hagyatékot: egy szép emeletes ház, három paripa, tömérdek kép, szép fegyverek, bútorok és hétszáztiz arany.</a></td>
	</tr>
	<tr>
			<td valign=top align=left>LV.12</td>
			<td><a href="https://mymemory.translated.net/en/Hungarian/English/A-pénzt-átadtam-a-püspöknek,-hogy-tegye-el-a-szegények-ládájába;-a-házat-és-benne-levő-holmit-meg-átadtam-a-város-birójának,-hogy-veresse-dobra,-ha-majd-a-pestis-megszünik." class="trans">A pénzt átadtam a püspöknek, hogy tegye el a szegények ládájába; a házat és benne levő holmit meg átadtam a város birójának, hogy veresse dobra, ha majd a pestis megszünik.</a></td>
	</tr>
	<tr>
			<td valign=top align=left>LV.13</td>
			<td><a href="https://mymemory.translated.net/en/Hungarian/English/Hanem-mikor-a-három-paripát-megnéztük,-nekem-csak-megdobbant-a-szivem." class="trans">Hanem mikor a három paripát megnéztük, nekem csak megdobbant a szivem.</a> <a href="https://mymemory.translated.net/en/Hungarian/English/Sok-ideig-nem-tudtam-szóhoz-jutni." class="trans">Sok ideig nem tudtam szóhoz jutni.</a></td>
	</tr>
	<tr>
			<td valign=top align=left>LV.14</td>
			<td><a href="https://mymemory.translated.net/en/Hungarian/English/Aznap-este,-mikor-a-püspök-elaludt,-kimentem-a-házból." class="trans">Aznap este, mikor a püspök elaludt, kimentem a házból.</a> <a href="https://mymemory.translated.net/en/Hungarian/English/Mentem-egyenesen-a-város-birójához-és-megzörgettem-az-ablakát:" class="trans">Mentem egyenesen a város birójához és megzörgettem az ablakát:</a></td>
	</tr>
	<tr>
			<td valign=top align=left>LV.15</td>
			<td><a href="https://mymemory.translated.net/en/Hungarian/English/–-Kelj-föl-uram,-és-hozd-az-én-házamnak-a-kulcsát." class="trans">– Kelj föl uram, és hozd az én házamnak a kulcsát.</a></td>
	</tr>
	<tr>
			<td valign=top align=left>LV.16</td>
			<td><a href="https://mymemory.translated.net/en/Hungarian/English/Kijött-félig-öltözetlenül,-ijedten:" class="trans">Kijött félig öltözetlenül, ijedten:</a></td>
	</tr>
	<tr>
			<td valign=top align=left>LV.17</td>
			<td><a href="https://mymemory.translated.net/en/Hungarian/English/–-Mi-történt?" class="trans">– Mi történt?</a></td>
	</tr>
	<tr>
			<td valign=top align=left>LV.18</td>
			<td><a href="https://mymemory.translated.net/en/Hungarian/English/–-Még-az-éjjel-Párisba-kell-mennem." class="trans">– Még az éjjel Párisba kell mennem.</a> <a href="https://mymemory.translated.net/en/Hungarian/English/Az-öreg-papokat-kért-és-nem-adtak." class="trans">Az öreg papokat kért és nem adtak.</a> <a href="https://mymemory.translated.net/en/Hungarian/English/Néhány-noviciust-hozok." class="trans">Néhány noviciust hozok.</a> <a href="https://mymemory.translated.net/en/Hungarian/English/Holnap-délutánra-itt-leszek." class="trans">Holnap délutánra itt leszek.</a></td>
	</tr>
	<tr>
			<td valign=top align=left>LV.19</td>
			<td><a href="https://mymemory.translated.net/en/Hungarian/English/Bementem-a-szobába-és-magamhoz-vettem-a-fegyverek-közül-egy-kardot,-lándzsát-és-egy-íjjat." class="trans">Bementem a szobába és magamhoz vettem a fegyverek közül egy kardot, lándzsát és egy íjjat.</a> <a href="https://mymemory.translated.net/en/Hungarian/English/A-nyakamba-tarsolyt-akasztottam." class="trans">A nyakamba tarsolyt akasztottam.</a> <a href="https://mymemory.translated.net/en/Hungarian/English/A-ruhámat-kicseréltem-egy-bársonyból-való-meggyszínű-ruhával,-a-sarumat-térdig-szíjjazható-ünnepi-saruval." class="trans">A ruhámat kicseréltem egy bársonyból való meggyszínű ruhával, a sarumat térdig szíjjazható ünnepi saruval.</a> <a href="https://mymemory.translated.net/en/Hungarian/English/A-sarun-aranysarkantyú-volt." class="trans">A sarun aranysarkantyú volt.</a> <a href="https://mymemory.translated.net/en/Hungarian/English/Rajta-hagytam." class="trans">Rajta hagytam.</a> <a href="https://mymemory.translated.net/en/Hungarian/English/Sarkantyú-nélkül-nem-lehet-lovagolni." class="trans">Sarkantyú nélkül nem lehet lovagolni.</a></td>
	</tr>
	<tr>
			<td valign=top align=left>LV.20</td>
			<td><a href="https://mymemory.translated.net/en/Hungarian/English/A-biró-nem-csodálkozott-az-öltözetemen:-a-vidék-tele-volt-farkassal." class="trans">A biró nem csodálkozott az öltözetemen: a vidék tele volt farkassal.</a></td>
	</tr>
	<tr>
			<td valign=top align=left>LV.21</td>
			<td><a href="https://mymemory.translated.net/en/Hungarian/English/Kiválasztottam-a-legjobb-paripát-és-czo-föl-sárga!" class="trans">Kiválasztottam a legjobb paripát és czo föl sárga!</a> <a href="https://mymemory.translated.net/en/Hungarian/English/köd-előttem,-köd-utánam!" class="trans">köd előttem, köd utánam!</a></td>
	</tr>

    </table>	<p align=center>
<a href="../html/book54.html"><< previous </a><a href="../html/book56.html"> next >></a>
		
</p></body>